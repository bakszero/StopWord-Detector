{"url": "https://hi.wikipedia.org/wiki?curid=502258", "text": "होलकर\n\nहोलकर राजवंश मल्हार राव से प्रारंभ हुआ जो १७२१ में पेशवा की सेवा में शामिल हुए और जल्दी ही सूबेदार बने। होल्कर वंश के लोग 'होलगाँव' के निवासी होने से 'होल्कर' कहलाए। उन्होने और उनके वंशजों ने मराठा राजा और बाद में १८१८ तक मराठा महासंघ के एक स्वतंत्र सदस्य के रूप में मध्य भारत में इंदौर पर शासन किया और बाद में भारत की स्वतंत्रता तक ब्रीटिश भारत की एक रियासत रहे। \n\nहोलकर वंश उन प्रतिष्ठित राजवंशों मे से एक था जिनका नाम शासक के शीर्षक से जुडा, जो आम तौर पर महाराजा होल्कर या 'होलकर महाराजा' के रूप में जाना जाता था, जबकि पूरा शीर्षक 'महाराजाधिराज राज राजेश्वर सवाई श्री (व्यक्तिगत नाम) होलकर बहादुर, महाराजा ऑफ़ इंदौर' था।\n\nसर्वप्रथम मल्हाराव होल्कर ने इस वंश की कीर्ति बढ़ाई। मालवाविजय में पेशवा बाजीराव की सहायता करने पर उन्हें मालवा की सूबेदारी मिली। उत्तर के सभी अभियानों में उन्होंने में पेशवा को विशेष सहयोग दिया। वे मराठा संघ के सबल स्तंभ थे। उन्होंने इंदौर राज्य की स्थापना की। उनके सहयोग से मराठा साम्राज्य पंजाब में अटक तक फैला। सदाशिवराव भाऊ के अनुचित व्यवहार के कारण उन्होंने पानीपत के युद्ध में उसे पूरा सहयोग न दिया पर उसके विनाशकारी परिणामों से मराठा साम्राज्य की रक्षा की।\n\nमल्हारराव के देहांत के पश्चात् उसकी विधवा पुत्रवधू अहल्या बाई ने तीस वर्ष तक बड़ी योग्यता से शासन चलया। सुव्यवस्थित शासन, राजनीतिक सूझबूझ, सहिष्णु धार्मिकता, प्रजा के हितचिंतन, दान पुण्य तथा तीर्थस्थानों में भवननिर्माण के लिए ने विख्यात हैं। उन्होंने महेश्वर को नवीन भवनों से अलंकृत किया। सन् १७९५ में उनके देहांत के पश्चात् तुकोजी होल्कर ने तीन वर्ष तक शासन किया। तदुपरांत उत्तराधिकार के लिए संघर्ष होने पर, अमीरखाँ तथा पिंडारियों की सहायता से यशवंतराव होल्कर इंदौर के शासक बने। पूना पर प्रभाव स्थापित करने की महत्वाकांक्षा के कारण उनके और दोलतराव सिंधिया के बीच प्रतिद्वंद्विता उत्पन्न हो गई, जिसके भयंकर परिणाम हुए। मालवा की सुरक्षा जाती रही। मराठा संघ निर्बल तथा असंगठित हो गया। अंत में होल्कर ने सिंधिया और पेशवा को हराकर पूना पर अधिकार कर लिया। भयभीत होकर बाजीराव द्वितीय ने १८०२ में बेसीन में अंग्रेजों से अपमानजनक संधि कर ली जो द्वितीय आंग्ल-मराठा युद्ध का कारण बनी। प्रारंभ में होल्कर ने अंग्रेजों को हराया और परेशान किया पर अंत में परास्त होकर राजपुरघाट में संधि कर ली, जिससे उन्हें विशेष हानि न हुई। १८११ में यशवंतराव की मृत्यु हो गई।\n\nअंतिम आंग्ल-मराठा युद्ध में परास्त होकर मल्हारराव द्वितीय को १८१८ में मंदसौर की अपमानजनक संधि स्वीकार करनी पड़ी। इस संधि से इंदौर राज्य सदा के लिए पंगु बन गया। गदर में तुकोजी द्वितीय अंग्रेजी के प्रति वफादार रहे। उन्होंने तथा उनके उत्तराधिकारियों ने अंग्रेजों की डाक, तार, सड़क, रेल, व्यापारकर आदि योजनाओं को सफल बनाने में पूर्ण सहयोग दिया। १९०२ से अंग्रेजों के सिक्के होल्कर राज्य में चलने लगे। १९४८ में अन्य देशी राज्यों की भाँति इंदौर भी स्वतंत्र भारत का अभिन्न अंग बन गया और महाराज होल्कर को निजी कोष प्राप्त हुआ।\n\nमल्हारराव होलकर (जन्म १६९४, मृत्यु १७६६) ने इन्दौर मे परिवार के शासन कि स्थापना की। उन्होने १७२० के दशक मे मालवा क्षेत्र में मराठा सेनाओं की संभाली और १७३३ में पेशवा ने इंदौर के आसपास के क्षेत्र में ९ परगना क्षेत्र दिये। इंदौर शहर मुगल साम्राज्य द्वारा मंजूर, 3 मार्च १७१६ दिनांक से कंपेल के नंदलाल मंडलोई द्वारा स्थापित एक स्वतंत्र रियासत के रूप में पहले से ही अस्तित्व में था। वे नंदलाल मंडलोई ही थे जिन्होने इस क्षेत्र में मराठों को आवागमन की अनुमती दी और खान नदी के पार शिविर के लिए अनुमति दी। मल्हार राव ने १७३४ में ही एक शिविर की स्थापना की, जो अब में मल्हारगंज के नाम से जाना जात है। १७४७ मे उन्होने अपने राजमहल, राजवाडा का निर्माण शुरू किया। उनकी मृत्यु के समय वह मालवा के ज्यादातर क्षेत्र मे शासन किया और मराठा महासंघ के लगभग स्वतंत्र पाँच शासकों में से एक के रूप में स्वीकार किया गया।\n\nउनके बाद उनकी बहू अहिल्याबाई होलकर (१७६७-१७९५ तक शासन किया) ने शासन की कमान संभाली। उनका जन्म महाराष्ट्र में चौंडी गाँव में हुआ था। उन्होने राजधानी को इंदौर के दक्षिण मे नर्मदा नदी पर स्थित महेश्वर पर स्थानांतरित किया। रानी अहिल्याबाई कई हिंदू मंदिरों की संरक्षक थी। उन्होने अपने राज्य के बाहर पवित्र स्थलों में मंदिरों का निर्माण किया।\n\nमल्हार राव होलकर के दत्तक पुत्र तुकोजीराव होलकर (शासन: १७९५-१७९७) ने कुछ समय के लिये रानी अहिल्याबाई की मृत्यु के बाद शासन संभाला। हालांकि तुकोजी राव ने अहिल्याबाई कए सेनापती के रूप मे मंडलोई द्वरा इंदौर की स्थापना के बाद मार्च १७६७ में अपना अभियान शुरु कर दिया था। होलकर १८१८ से पहले इन्दौर मे नही बसे।\n\nउनकी मृत्यु के बाद उनके पुत्र यशवंतराव होलकर (शासन: १७९७-१८११) ने शासन की बागडोर संभाली। उन्होने अंग्रेजों की कैद से दिल्ली के मुगल सम्राट शाह आलम को मुक्त कराने का फैसला किया, लेकिन असफल रहे। अपनी बहादुरी की प्रशंसा में शाह आलम ने उन्हे \"महाराजाधिराज राजराजेश्वर आलीजा बहादुर\" उपाधि से सम्मानित किया। \n\nयशवंतराव होलकर ने १८०२ में पुणे के निकट हादसपुर में सिंधिया और पेशवा बाजीराव द्वितीय की संयुक्त सेनाओं को हराया। पेशवा अपनी जान बचाकर पुणे से बेसिन भाग निकले, जहां अंग्रेजों ने सिंहासन के लालच के बदले में सहायक संधि पर हस्ताक्षर की पेशकश की। इस बीच, यशवंतराव ने पुणे में अमृतराव को अगले पेशवा के रूप में स्थापित किया। एक महीने से अधिक के विचार - विमर्श के बाद उनके भाई को पेशवा के रूप मे मान्यता मिलने के खतरे को देखते हुए, बाजीराव द्वितीय ने संधि पर हस्ताक्षर किए और अपनी अवशिष्ट संप्रभुता का आत्मसमर्पण किया और जिससे अंग्रेज उसे पूना में सिंहासन पर पुनः स्थापित करें।\n\nमहाराजा यशवंतराव होलकर ने जब देखा कि अन्य राजा अपने व्यक्तिगत स्वार्थों के चलते एकजुट होने के लिए तैयार नहीं थे, तब अंततः २४ दिसम्बर १८०५ को राजघाट नामक स्थान पर अंग्रेजों के साथ संधि (राजघाट संधि) पर हस्ताक्षर कर दिये। वे भारत के एक्मात्र ऐसे राजा थे जिन्हे अंग्रेजों ने शांति संधि पर हस्ताक्षर करने के लिए संपर्क किया था। उन्होने ऐसी किसी भी शर्त को स्वीकार नही किया जिससे उनका आत्म सम्मान प्रभावित होता। अंग्रेजों ने उन्हे एक संप्रभु राजा के रूप में मान्यता प्रदान की और उसके सभी प्रदेश लौटाए। उन्होने जयपुर, उदयपुर, कोटा, बूंदी और कुछ अन्य राजपूत राजाओं पर उनके प्रभुत्व को भी स्वीकार किया। उन्होंने यह भी स्वीकार किया कि वे होलकर के मामलों में हस्तक्षेप नहीं करेंगे। यशवंतराव होलकर एक प्रतिभाशाली सैन्य नेता था, जिन्होने दूसरे आंग्ला-मराठा युद्ध में अंग्रेजों से लोहा लिया था। कुछ शुरुआती जीतों के बाद, वह उन्होंने के साथ शांति संधि की।\n\n१८११ में, महाराजा मल्हारराव तृतीय, ४ वर्ष की उम्र में शासक बने। महारानी तुलसाबाई होलकर ने प्रशासन का कार्यभाल संभाला। हालांकि, धरम कुंवर और बलराम सेठ ने पठानो और पिंढरियों की मदद से अंग्रेजो के साथ मिलकर तुलसाबाई और मल्हारराव को बंदी बनाने का षढयन्त्र रचा। जब तुलसाबाई को इसके बारे में पता चला तो उन्होने १८१५ में उन दोनों को मौत की सजा दी और तांतिया जोग को नियुक्त किया। इस कारण, गफ़्फूर खान पिंडारी ने चुपके से ९ नवम्बर १८१७ को अंग्रेजो के साथ एक संधि की और १९ दिसम्बर १८१७ को तुलसाबाई की हत्या कर दी। अंग्रेजो ने सर थॉमस हिस्लोप के नेतृत्व में, २० दिसम्बर १८१७ को पर हमला कर माहिदपुर की लड़ाई में ११ वर्ष के महाराजा मल्हारराव तृतीय, २० वर्ष के हरिराव होलकर और २० वर्ष की भीमाबाई होलकर की सेना को परास्त किया। होलकर सेना ने युद्ध लगभग जीत ही लिया था लेकिन अंत समय में नवाब अब्दुल गफ़्फूर खान ने उन्हे धोखा दिया और अपनी सेना के साथ युद्ध का मैदान छोड़ दिया। अंग्रेजो ने उसके इस कृत्य के लिये गफ़्फूर खान को जावरा की जागीर दी। ६ जनवरी १८१८ को मंदसौर में संधि पर हस्ताक्षर किए गए। भीमाबाई होलकर ने इस संधि को नहीं स्वीकार किया और गुरिल्ला विधियों द्वारा अंग्रेजो पर हमला जारी रखा। बाद में झाँसी की रानी लक्ष्मीबाई ने भीमाबाई होलकर से प्रेरणा लेते हुये अंग्रेजों के खिलाफ युद्ध लड़े। इस तीसरे एंग्लो - मराठा युद्ध के समापन पर, होलकर ने अपने अधिकांशतः क्षेत्रों अंग्रेजों को खो दिए और ब्रिटिश राज मे एक रियासत के तौर पर शामिल हुआ। राजधानी को भानपुरा से इंदौर स्थानांतरित कर दिया गया।\n\nमल्हारराव होलकर तृतीय ने २ नवम्बर को इंदौर में प्रवेश किया। क्योंकि वे अवयस्क थे, इसलिये तांतिया जोग को दीवान नियुक्त किया गया। पुराना महल दौलत राव सिंधिया की सेना के द्वारा नष्ट कर दिया गया था अतः एक नए महल का निर्माण किया गया। मल्हारराव होलकर तृतीय के बाद मार्तंडराव ने औपचारिक रूप से १७ जनवरी १८३४ को सिंहासन संभाला। लेकिन वह यशवंतराव के भतीजे हरिराव होलकर से १७ अप्रैल १८३४ को बदल दिये गये। उन्होने २ जुलाई १८४१ को खांडेराव होलकर को गोद लिया और २४ अक्टूबर १८४३ को निधन हो गया। खांडेराव १३ नवम्बर १८४३ को शासक बने पर १७ फ़रवरी १८४४ को अचानक उनकी मृत्यु हो गई। तुकोजीराव होलकर द्वितीय (१८३५-१८८६) को २७ जून १८४४ को सिंहासन पर स्थापित किया गया। १८५७ के भारतीय विद्रोह के दौरान, वे ब्रिटिश ईस्ट इंडिया कंपनी के प्रति वफादार थे। अक्टूबर 1872 में, उन्होने टी. माधव राव को इंदौर के दीवान के रूप में नियुक्त किया। उनकी मृत्यु १७ जून १८८६ को हुई और उनके ज्येष्ठ पुत्र, शिवाजीराव शासक बने।\n\nयशवंतराव द्वितीय (शासन: १९२६-१९४८) ने १९४७ में भारत की आजादी तक इंदौर राज्य पर शासन किया। इंदौर को मध्य प्रदेश में 1956 में विलय कर दिया गया। \n\n\n\n\n", "id": "502258", "title": "होलकर"}
{"url": "https://hi.wikipedia.org/wiki?curid=502281", "text": "शिखरजी\n\nशिखरजी या श्री शिखरजी या पारसनाथ पर्वत भारत के झारखंड राज्य के गिरीडीह ज़िले में छोटा नागपुर पठार पर स्थित एक पहाड़ी है जो विश्व का सबसे महत्वपूर्ण जैन तीर्थ स्थल भी है। 'श्री सम्मेद शिखरजी' के रूप में चर्चित इस पुण्य क्षेत्र में जैन धर्म के 24 में से 20 तीर्थंकरों (सर्वोच्च जैन गुरुओं) ने मोक्ष की प्राप्ति की। यहीं 23 वें तीर्थकर भगवान पार्श्वनाथ ने भी निर्वाण प्राप्त किया था। माना जाता है कि 24 में से 20 जैन ने पर मोक्ष प्राप्त किया था। 1,350 मीटर (4,430 फ़ुट) ऊँचा यह पहाड़ झारखंड का सबसे ऊंचा स्थान भी है।\n\nशिखरजी जैन धर्म के अनुयायिओं के लिए एक महतवपूर्ण तीर्थ स्थल है। पारसनाथ पर्वत विश्व प्रसिद्ध है। यहाँ हर साल लाखों जैन धर्मावलंबियों आते है, साथ-साथ अन्य पर्यटक भी पारसनाथ पर्वत की वंदना करना जरूरी समझते हैं। गिरीडीह स्टेशन से पहाड़ की तलहटी मधुवन तक क्रमशः 14 और 18 मील है। पहाड़ की चढ़ाई उतराई तथा यात्रा करीब 18 मील की है।\nसम्मेद शिखर जैन धर्म को मानने वालों का एक प्रमुख तीर्थ स्थान है। यह जैन तीर्थों में सर्वश्रेष्ठ माना जाता है। जैन धर्मशास्त्रों के अनुसार जैन धर्म के 24 में से 20 तीर्थंकरों और अनेक संतों व मुनियों ने यहाँ मोक्ष प्राप्त किया था। इसलिए यह 'सिद्धक्षेत्र' कहलाता है और जैन धर्म में इसे तीर्थराज अर्थात 'तीर्थों का राजा' कहा जाता है। यह तीर्थ भारत के झारखंड प्रदेश के गिरिडीह जिले में मधुबन क्षेत्र में स्थित है। यह जैन धर्म का प्रमुख तीर्थ है। इसे 'पारसनाथ पर्वत' के नाम से भी जाना जाता है।\nजैन ग्रंथों के अनुसार सम्मेद शिखर और अयोध्या, इन दोनों का अस्तित्व सृष्टि के समानांतर है। इसलिए इनको 'शाश्वत' माना जाता है (परन्तु जिस धरती पर हम हैं, यह अशाश्वत है, इसलिए यहाँ कोई शाश्वत तीर्थ नहीं है)। प्राचीन ग्रंथों में यहाँ पर तीर्थंकरों और तपस्वी संतों ने कठोर तपस्या और ध्यान द्वारा मोक्ष प्राप्त किया। यही कारण है कि जब सम्मेद शिखर तीर्थयात्रा शुरू होती है तो हर तीर्थयात्री का मन तीर्थंकरों का स्मरण कर अपार श्रद्धा, आस्था, उत्साह और खुशी से भरा होता है। \nजैन धर्म शास्त्रों में लिखा है कि अपने जीवन में सम्मेद शिखर तीर्थ की एक बार यात्रा करने पर मृत्यु के बाद व्यक्ति को पशु योनि और नरक प्राप्त नहीं होता। यह भी लिखा गया है कि जो व्यक्ति सम्मेद शिखर आकर पूरे मन, भाव और निष्ठा से भक्ति करता है, उसे मोक्ष प्राप्त होता है और इस संसार के सभी जन्म-कर्म के बंधनों से अगले 49 जन्मों तक मुक्त वह रहता है। यह सब तभी संभव होता है, जब यहाँ पर सभी भक्त तीर्थंकरों को स्मरण कर उनके द्वारा दिए गए उपदेशों, शिक्षाओं और सिद्धांतों का शुद्ध आचरण के साथ पालन करें। इस प्रकार यह क्षेत्र बहुत पवित्र माना जाता है। इस क्षेत्र की पवित्रता और सात्विकता के प्रभाव से ही यहाँ पर पाए जाने वाले शेर, बाघ आदि जंगली पशुओं का स्वाभाविक हिंसक व्यवहार नहीं देखा जाता। इस कारण तीर्थयात्री भी बिना भय के यात्रा करते हैं। संभवत: इसी प्रभाव के कारण प्राचीन समय से कई राजाओं, आचार्यों, भट्टारक, श्रावकों ने आत्म-कल्याण और मोक्ष प्राप्ति की भावना से तीर्थयात्रा के लिए विशाल समूहों के साथ यहाँ आकर तीर्थंकरों की उपासना, ध्यान और कठोर तप किया।\n\nजैन नीति शास्त्रों में वर्णन है कि जैन धर्म के 24 तीर्थंकरों में से प्रथम तीर्थंकर भगवान 'आदिनाथ' अर्थात् भगवान ऋषभदेव ने कैलाश पर्वत पर, 12वें तीर्थंकर भगवान वासुपूज्य ने चंपापुरी, 22वें तीर्थंकर भगवान नेमीनाथ ने गिरनार पर्वत और 24वें और अंतिम तीर्थंकर भगवान महावीर ने पावापुरी में मोक्ष प्राप्त किया। शेष 20 तीर्थंकरों ने सम्मेद शिखर में मोक्ष प्राप्त किया। जैन धर्म के 23वें तीर्थंकर भगवान पार्श्वनाथ ने भी इसी तीर्थ में कठोर तप और ध्यान द्वारा मोक्ष प्राप्त किया था। अत: भगवान पार्श्वनाथ की टोंक इस शिखर पर स्थित है।\n\n", "id": "502281", "title": "शिखरजी"}
{"url": "https://hi.wikipedia.org/wiki?curid=502286", "text": "पंचगंगा घाट\n\nपंचगंगा घाट, कोल्हापुर के उत्तर-पश्चिम में पंचगंगा नदी पर निर्मित प्रसिद्ध घाट है। इस घाट के आस-पास कई छोटे बड़े मन्दिर हैं जिसमें से कुछ नदी के बीच भी स्थित हैं। पंचघंगा घाट पूरी तरह से पत्थरों से निर्मित है। यह बहुत बड़ा है और प्राकृतिक सौन्दर्य से भरपूर है। \n\nयहीं पर सन्त एकनाथजी ने वारकरी सम्प्रदाय का महान ग्रन्थ श्रीएकनाथी भागवत लिखकर पूरा किया और काशिनरेश तथा विद्वतजनों द्वारा उस ग्रन्थ की हाथी पर शोभायात्रा बड़ी धूमधामसे निकाली गयी।\n", "id": "502286", "title": "पंचगंगा घाट"}
{"url": "https://hi.wikipedia.org/wiki?curid=502288", "text": "जनरल मोहन सिंह\n\nमोहन सिंह (1909–1989) भारतीय सेना के अधिकारी एवं भारतीय स्वतंत्रता के महान सेनानी थे। वे द्वितीय विश्वयुद्ध के समय दक्षिण-पूर्व एशिया में प्रथम भारतीय राष्ट्रीय सेना (Indian National Army) संघटित करने और इसका नेतृत्व करने के लिए प्रसिद्ध हैं। भारत के स्वतंत्र होने पर राज्य सभा के सदस्य रहे। \n\n", "id": "502288", "title": "जनरल मोहन सिंह"}
{"url": "https://hi.wikipedia.org/wiki?curid=502294", "text": "जमशेद\n\nजमशेद ईरानी पुराकथाओं में वर्णित, पहलवी 'यीमा' से अभिन्न वीवंगहुवंत का पुत्र एवं ईरानी स्वर्णयुग का महान शासक था। \n\nफिरदौसी कृत 'शाहनामा' में इसे सांस्कृतिक नायक की स्थिति से ईटं तथा भवन निर्माणकला का आविष्कर्ता और अन्य कलाओं का उन्नायक कहा है। अवेस्ता, बूँदहिश्न तथा अन्य ईरानी पुराणों के अनुसार जमशेद सृष्टि निर्माण, 'महान शीत और 'नूह' के जल 'जल प्रलय' से संबंधित है। यह देवलोक का प्रथम मानवशासक था जो बाद में मृत्युलोक का अधिपति बना। इसके सुंदर शासन से सुखाधिक्य के कारण मानवजाति में इतनी वंशवृद्धि हुई कि उनके रहने के लिए उसे तीन बार पृथ्वी का विस्तार करना पड़ा। अंत में अहुरमज्द के निषेध करने पर उसने ऐसा करना बंद किया। किंतु ये बातें पुराणों की आलंकारिक उक्तियाँ हैं। इसकी ऐतिहासिकता विवादास्पद है। इतिहासकारों का एक वर्ग उसका समय ई. पू. ३,००० वर्ष और दूसरा उसका जन्मकाल ८०० ई. पू. मानता है। कहा जाता है कि इस अर्द्ध ऐतिहासिक राजा ने पर्सिपोलिस नगर की स्थापना की थी। यह सौर वर्ष का प्रारंभयिता था। बूंदहिश्न के अनुसार सृष्टि की प्रथम दो सहस्राब्दियों में द्वितीय सस्राब्दी के मध्य, नाग-मुखवाले त्रिशिर दानव अजहिदहाक ने जमशेद का नाशकर उसका राज्य हड़प लिया। अवेस्ता के इस कथन की व्यवस्था इतिहासकारों ने नए ढंग से की है। उनके मत से अजहिद्दहाक या जुहाक सीरिया का राजा था जिसने आक्रमण कर इस विलासी राजा का अंत कर दिया।\n", "id": "502294", "title": "जमशेद"}
{"url": "https://hi.wikipedia.org/wiki?curid=502312", "text": "इच्छापत्र\n\nइच्छापत्र या मृत्युपत्र (Will या testament) किसी व्यक्ति द्वारा निर्मित वह पत्रक (दस्तावेज) है जिसमें वह अपनी मृत्यु के बाद किसी एक या अनेक व्यक्तियों को अपनी सम्पत्ति का उत्तराधिकारी घोषित करता है।\n\n\n", "id": "502312", "title": "इच्छापत्र"}
{"url": "https://hi.wikipedia.org/wiki?curid=502320", "text": "आम आदमी पार्टी\n\nआम आदमी पार्टी, संक्षेप में आप, सामाजिक कार्यकर्ता अरविंद केजरीवाल एवं अन्ना हजारे के लोकपाल आंदोलन से जुड़े बहुत से सहयोगियों द्वारा गठित एक भारतीय राजनीतिक दल है। इसके गठन की आधिकारिक घोषणा २६ नवम्बर २०१२ को भारतीय संविधान अधिनियम की ६३ वीं वर्षगाँठ के अवसर पर जंतर मंतर, दिल्ली में की गयी थी।\n\nसन् २०११ में इंडिया अगेंस्ट करपशन नामक संगठन ने अन्ना हजारे के नेतृत्व में हुए जन लोकपाल आंदोलन के दौरान भारतीय राजनीतिक दलों द्वारा जनहित की उपेक्षा के खिलाफ़ आवाज़ उठाई। अन्ना भ्रष्टाचार विरोधी जनलोकपाल आंदोलन को राजनीति से अलग रखना चाहते थे, जबकि अरविन्द केजरीवाल और उनके सहयोगियों की यह राय थी कि पार्टी बनाकर चुनाव लड़ा जाये। इसी उद्देश्य के तहत पार्टी पहली बार दिसम्बर २०१३ में दिल्ली विधानसभा चुनाव में झाड़ू चुनाव चिन्ह के साथ चुनावी मैदान में उतरी।\n\nपार्टी ने चुनाव में २८ सीटों पर जीत दर्ज की और कांग्रेस के समर्थन से दिल्ली में सरकार बनायी। अरविन्द केजरीवाल ने २८ दिसम्बर २०१३ को दिल्ली के ७वें मुख्य मन्त्री पद की शपथ ली। ४९ दिनों के बाद १४ फ़रवरी २०१४ को विधान सभा द्वारा जन लोकपाल विधेयक प्रस्तुत करने के प्रस्ताव को समर्थन न मिल पाने के कारण अरविंद केजरीवाल की सरकार ने त्यागपत्र दे दिया।\n\nआम आदमी पार्टी की उत्पत्ति सन् २०११ में \"इण्डिया अगेंस्ट करप्शन\" द्वारा अन्ना हजारे के नेतृत्व में चलाये गये जन लोकपाल आन्दोलन के समापन के दौरान हुई। जन लोकपाल बनाने के प्रति भारतीय राजनीतिक दलों द्वारा प्रदर्शित उपेक्षापूर्ण रवैये के कारण राजनीतिक विकल्प की तलाश की जाने लगी थी। अन्ना हजारे भ्रष्टाचार विरोधी जनलोकपाल आन्दोलन को राजनीति से अलग रखना चाहते थे जबकि अरविन्द केजरीवाल आन्दोलन का लक्ष्य प्राप्त करने के लिये एक अलग पार्टी बनाकर चुनाव में शामिल होने के पक्षधर थे। उनके विचार से वार्ता के जरिये जन लोकपाल विधेयक बनवाने की कोशिशें व्यर्थ जा रहीं थीं। \"इण्डिया अगेंस्ट करप्शन\" द्वारा सामाजिक जुड़ाव सेवाओं पर किये गये सर्वे में राजनीति में शामिल होने के विचार को व्यापक समर्थन मिला। \n\n१९ सितम्बर २०१२ को अन्ना और अरविन्द इस निष्कर्ष पर पहुँचे कि उनके राजनीति में शामिल होने सम्बन्धी मतभेदों का दूर होना मुश्किल है। इसलिये उन्होंने समान लक्ष्यों के बावजूद अपना रास्ता अलग करने का निश्चय किया। जन लोकपाल आन्दोलन से जुड़े मनीष सिसोदिया, प्रशांत भूषण व योगेन्द्र यादव आदि ने अरविन्द केजरीवाल का साथ दिया, जबकि किरण वेदी व सन्तोष हेगड़े आदि कुछ अन्य लोगों ने हजारे से सहमति प्रकट की। केजरीवाल ने २ अक्टूबर २०१२ को राजनीतिक दल बनाने की घोषणा की। इस प्रकार भारतीय संविधान की वर्षगांठ के दिन २६ नवम्वर (२०१२) को औपचारिक रूप से आम आदमी पार्टी का गठन हुआ।\nपार्टी कहती है कि वह किसी विशेष विचारधारा द्वारा निर्देशित नहीं हैं। उन्होंने व्यवस्था को बदलने के लिये राजनीति में प्रवेश किया है। अरविन्द केजरीवाल के शब्दों में - \"हम आम आदमी हैं। अगर वामपंथी विचारधारा में हमारे समाधान मिल जायें तो हम वहाँ से विचार उधार ले लेंगे और अगर दक्षिणपंथी विचारधारा में हमारे समाधान मिल जायें तो हम वहाँ से भी विचार उधार लेने में खुश हैं।\n\n2014 में प्रशान्त भूषण ने कश्मीर की आन्तरिक सुरक्षा और सेना की मौजूदगी के मामले में कश्मीर के लोगों में जनमत संग्रह कराने की बात कही, जिसके विरोध में हिन्दू रक्षा दल के कुछ लोगों ने कौशाम्बी स्थित पार्टी मुख्यालय में आम आदमी पार्टी के खिलाफ नारेबाजी और तोड़-फोड़ की।\n\n४ दिसम्बर २०१३ को हुए दिल्ली राज्य विधानसभा चुनाव में पार्टी ने पहला चुनाव लड़ा। उसने पूरी दिल्ली के लिये चुनावी घोषणापत्र तैयार करने के साथ ही प्रत्येक निर्वाचन क्षेत्र के लिये अलग-अलग घोषणापत्र तैयार किया।\n\nदिल्ली चुनाव के पहले पार्टी को कई विवादों का सामना करना पड़ा। भारत सरकार के गृहमन्त्री, सुशील कुमार शिंदे ने पार्टी के विदेशी दान की जाँच कराने की बात कही। पार्टी ने दान राशि का सम्पूर्ण ब्यौरा पार्टी वेवसाइट पर पहले से ही सार्वजनिक होने की बात कही और अन्य राजनीतिक दलों को भी अपने चन्दे को सार्वजनिक करने की चुनौती दी। \n\nदिल्ली विधान सभा चुनाव के कुछ पहले एक मीडिया पोर्टल द्वारा आम आदमी के विधायक पद के उम्मीदवारों का स्टिंग ऑपरेशन सामने आया जिसमें उन पर ग़ैर-ईमानदार होने के आरोप लगाये गये। आम आदमी पार्टी ने एक प्रेस कांफ्रेंस कर स्टिंग वीडियो में कई महत्वपूर्ण भागों को काट-छाँट कर प्रस्तुत करने का आरोप लगाया और मीडिया पोर्टल के खिलाफ मानहानि की याचिका दायर की।\n\n६ दिसम्बर को घोषित हुए परिणाम में ७० सदस्यीय दिल्ली विधानसभा में पार्टी २८ सीटों पर विजयी रही। ३२ विधान सभा क्षेत्रों की विजेता भारतीय जनता पार्टी के बाद यह दूसरी सबसे बड़ी पार्टी के रूप में उभरी। अरविन्द केजरीवाल ने सत्तारूढ़ी कांग्रेस पार्टी की निवर्तमान मुख्यमन्त्री शीला दीक्षित (कांग्रेस) को लगभग 25,000 वोटों से पराजित किया। और कांग्रेस केवल ८ सीटों पर सिमट गयी।\n\nदिल्ली के उपराज्यपाल नजीब जंग ने भाजपा द्वारा सरकार बनाने से मना करने के बाद आम आदमी पार्टी विधायक दल के नेता अरविन्द केजरीवाल को सरकार बनाने के लिये आमन्त्रित किया। २८ दिसम्बर को कांग्रेस के समर्थन से पार्टी ने दिल्ली में अपनी सरकार बनायी। अरविन्द केजरीवाल सबसे कम उम्र के मुख्यमंत्री बने। \n\nपार्टी ने कहा था कि 2014 भारतीय आम चुनाव में 300 सीटों पर चुनाव लड़ने का इरादा रखती है। 432 सीटों पर अपने उम्मीदवारों का एलान कर चुकी पार्टी की नज़र मुख्यतः हरियाणा, गुजरात, उत्तर प्रदेश सहित शहरी क्षेत्रों में थी, जहाँ पार्टी का समर्थन मुख्य रूप से आधारित है\n\nआशा के विपरीत पार्टी का प्रदर्शन फीका रहा तथा पार्टी के सभी प्रमुख नेता चुनाव हार गए। लेकिन एक सुखद आश्चर्य के रूप में पार्टी ने पंजाब में चार सीटों- पटियाला, संगरूर, फरीदकोट तथा फतेहगढ़ साहिब में विजय प्राप्त की।\n\nदिल्ली के उपराज्यपाल नजीब जंग के आमंत्रण पर दिल्ली के मतदाताओं से राय लेकर २८ दिसम्बर २०१३ को अरविंद केजरीवाल ने ७ मंत्रियों के साथ दिल्ली के रामलीला मैदान में मुख्यमंत्री पद की शपथ ली। वे सबसे कम उम्र के मुख्यमंत्री बने। विश्वास मत प्रस्ताव पर कांग्रेस ने इस सरकार का समर्थन किया। सरकार बनाते ही पार्टी ने अपने घोषणा-पत्र के वादे पूरे करने शुरु किए। विशेष सुरक्षा और लाल बत्ती वाली गाड़ी लेने से मना किया। ३१ दिसम्बर को बिजली की कीमतों में अप्रैल तक आधे की छूट देने की घोषणा की। बिजली कंपनियों का सीएजी ऑडिट कराने की व्यवस्था की। बीस किलोलीटर पानी मुप्त देने की घोषणा की। \nइस सरकार को केंद्र सरकार और दिल्ली पुलिस से अनेक मामलों पर अवरोध का सामना करना पड़ा। बलात्कार एवं अन्य अपराध की घटनाओं पर पुलिस के कुछ अधिकारियों का तबादला करने के प्रश्न पर मुख्यमंत्री ने गृह मंत्रालय जाकर धरना देने की कोशिश की। इसमें अड़चने डालने पर रेल भवन के पास सड़क से ही केजरीवाल सरकार धरने पर बैठ गई। बाद में उपराज्यपाल के द्वारा पुलिस अधिकारियों को छुट्टी पर भेजने के बाद सरकार वापस काम पर लौटी। \nखिड़की एक्सटेंसन में कानून मंत्री सोमनाथ भारती की भूमिका भी विवादित रही। फरवरी में अरविन्द केजरीवाल ने अपने निगरानी विभाग को प्राकृतिक गैस का दाम अनियमित रूप से बढ़ाने के लिए मुकेश अंबानी और एम॰ वीरप्पा मोइली सहित कई प्रभावी लोगों के खिलाफ प्रथम सूचना रिपोर्ट दर्ज करने का आदेश दिया। \nकेजरीवाल सरकार ने १३ फ़रवरी से विधान सभा सत्र बुलाकर जनलोकपाल और स्वराज्य विधेयक पारित करने की घोषणा की। जन लोकपाल विधेयक प्रस्तुत करने को लेकर उनका गृह मंत्रालय और उपराज्यपाल से टकराव की स्थिति पैदा हो गई। लेफ्टिनेंट राज्यपाल नजीब जंग इसके लिए केंद्र सरकार की मंजूरी को जरूरी बताते रहे जबकि केजरीवाल सरकार विधान सभा के विधेयक पास करने के संवैधानिक अधिकार पर डटी रही। १३ जनवरी के हंगामेदार सत्र के बाद १४ फ़रवरी के सत्र में राज्यपाल ने विधेयक को असंवैधानिक बताने का संदेश विधानसभा अध्यक्ष को भेजा और विधेयक पेश करने से पहले िस संदेश को सूचित करने को लिखा। इस संदेश के बाद कांग्रेस औ्रर भाजपा विधायकों ने विधेयक प्रस्तुत करने का मिलकर विरोध किया। जन लोकपाल पास करना तो दूर उसे प्रस्तुत भी न हो पाने के बाद अरविन्द केजरीवाल ने १४ फ़रवरी को अपनी सरकार से इस्तीफा दे दिया। इस कारण दिल्ली में पहली बार राष्ट्रपति शासन लगा।\n\nआम आदमी पार्टी ने सत्ता में आते ही अपने सबसे बड़े वादों को निभाते हुए भ्रष्टाचार पर पर लगाम लगाई. दिल्ली में सभी विभागों से भ्रष्टाचार लगभग 80 फीसदी तक कम हुआ. 50 भ्रष्ट अधिकारी जेल भेजे गए. बिजली के दाम 50 फीसदी घटाए गए जबकि पानी 20,000 लीटर तक मुफ्त किया गया. प्राइवेट स्कूल मैनेजमेंट कोटा ख़त्म किया. सभी सरकारी अस्पतालों में सभी दवाई मुफ्त. तीन पुलों में 350 करोड़ बचाए। २०१६ के अगस्त में पक्षाध्यक्ष श्रीकेजरीवाल ने पोर्न-काण्ड में फसे मन्त्री सन्दीप कुमार को मन्त्रिपद से हटाया। सन्दीप कुमार पर आरोप था कि वो पोर्न के क्षेत्र में सक्रिय थे। अतः उनको ३०/८/२०१६ को मन्त्रिपद से हटाया गया ।\n\n\n", "id": "502320", "title": "आम आदमी पार्टी"}
{"url": "https://hi.wikipedia.org/wiki?curid=502321", "text": "सहार गाँव\n\nसहार गाँव मुंबई महानगर के उपनगर अँधेरी पूर्व में स्थित है। ये गाँव मुंबई अंतरराष्ट्रीय हवाई अड्डे से सटा हुआ है यह ईसाई समुदाय के लोगो का मूल निवास स्थान है। लेकिन अब यहाँ पर लगभग सभी धर्मो के लोग रहते है", "id": "502321", "title": "सहार गाँव"}
{"url": "https://hi.wikipedia.org/wiki?curid=502330", "text": "जय हो\n\nजय हो स्लमडॉग मिलियनेयर नामक ऑस्कर पुरस्कृत बॉलीवुड के एक चलचित्र में आये गीत का नाम है। ये गीत गुलजार द्वारा लिखा गया था। गीत का संगीत रहमान ने दिया था।\n", "id": "502330", "title": "जय हो"}
{"url": "https://hi.wikipedia.org/wiki?curid=502331", "text": "स्वराज (पुस्तक)\n\nस्वराज (पुस्तक) सामाजिक कार्यकर्ता अरविन्द केजरीवाल द्वारा लिखी गयी एक पुस्तक है। इस पुस्तक में भारतीय लोकतान्त्रिक ढाँचे में बदलाव लाने एवं वास्तविक स्वराज के लाने का रास्ता दिखाया गया है।\n\nइस पुस्तक का अनावरण 29 जुलाई 2012 को नई दिल्ली स्थित जंतर मंतर पर किया गया था। उस समय में अरविंद केजरीवाल ने कहा था - \"ये पुस्तक वर्तमान केन्द्रीयकृत प्रशासन व्यवस्था की कमियों को उजागर करती है और बताती है कि वास्तविक जनतंत्र कैसे लाया जा सकता है।\" उन्होंने यह भी कहा कि वे इस पुस्तक से कोई रॉयल्टी नहीं कमाएंगे तथआ उनकी इच्छा है कि यह पुस्तक अधिक से अधिक लोगों तक पहुँचे।प्रख्यात गाँधीवादी समाजसेवी श्री अन्ना हजारे ने इस पुस्तक की प्रस्तावना लिखी है।\n", "id": "502331", "title": "स्वराज (पुस्तक)"}
{"url": "https://hi.wikipedia.org/wiki?curid=502338", "text": "बार्बी ऑफ़ स्वान लेक\n\nबार्बी ऑफ़ स्वान लेक (), ओवेन हर्ले द्वारा निर्देशित बार्बी फिल्म श्रृंखला की तीसरी एनिमेटेड चलचित्र है। यह कनाडा के मेनफ़्रेम एंटरटेनमेंट कंपनी (अब रेनमेकर एनीमेशन) ने बनाया था और यह फिल्म कनाडा और अमेरिका में पहली बार २००३ में दिखाई गई थी। भारत में यह हिंदी में डब होकर २००४ में टेलीविज़न पर दिखाई गई थी। अंग्रेजी में बार्बी की आवाज़, अभिनेत्री केली शेरिडन ने दी और हिंदी में भारतीय अभिनेत्री राजश्री नाथ ने। इसकी कहानी रूसी संगीतकार त्चाकोव्स्की की नृत्य-संगीत 'स्वान लेक' पर आधारित है। बार्बी और ओडेट द्वारा आवाज उठाई है मूल अंग्रेजी संस्करण में. में हिन्दी डबिंग संस्करण, बार्बी और ओडेट द्वारा आवाज उठाई है: राजश्री नाथ।\n\n\n\n", "id": "502338", "title": "बार्बी ऑफ़ स्वान लेक"}
{"url": "https://hi.wikipedia.org/wiki?curid=502352", "text": "कारतूस\n\nकारतूस किसी बंदूक़, पिस्तौल या अन्य हथियार में डाली जाने वाली ऐसी वास्तु को कहते हैं जिसमें किसी धातु, प्लास्टिक या काग़ज़ के खोल में गोली और उसे धमाके के साथ तेज़ गति पर चला देने वाला पदार्थ हो। कारतूस का आकार विशेष रूप से हथियार की नली में डलने के लिए ठीक बनाया जाता है। हथियार चलाने पर ट्रिगर की चोट से चालाक पदार्थ में धमाका होता है जिस से वह तेज़ी से गोली नली से बाहर फेंकता है। ऐसा कारतूस जिसमें गोली न हो 'ब्लैंक' () कहलाया जाता है और चलाये जाने पर बिना गोली छोड़े केवल धमाकेदार आवाज़ ही करता है। साधारण भाषा में कभी-कभी पूरे कारतूस को ही गोली बुला दिया जाता है।\n\n'कारतूस' को अंग्रेज़ी में 'कारट्रिज​' (cartridge), फ़्रांसीसी में 'एतुइ' (étui), पुर्तगाली में 'कारतूचो' (cartucho) और फ़ारसी में 'फ़िशंग' () कहा जाता है। फ़्रांसीसी में इसे 'कारतूश' (cartouche) भी कहा जाता था और यही शब्द परिवर्तित होकर हिन्दी, उर्दू व अन्य भारतीय उपमहाद्वीप की भाषाओं में आया है।\n\n", "id": "502352", "title": "कारतूस"}
{"url": "https://hi.wikipedia.org/wiki?curid=502355", "text": "कार्य शिक्षा\n\nकार्य शिक्षा (Work Study या Cooperative education), शिक्षा की एक विधि है जिसमें कक्षा में शिक्षा देने के साथ-साथ विद्यार्थियों को समाजोपयोगी कार्यों की व्यावहारिक शिक्षा भी प्रदान की जाती है। \n\n", "id": "502355", "title": "कार्य शिक्षा"}
{"url": "https://hi.wikipedia.org/wiki?curid=502357", "text": "अमरान\n\nअमरान () पश्चिम-मध्य यमन में स्थित एक छोटा शहर है जो उस देश के अमरान प्रान्त की राजधानी भी है। यह यमन के राष्ट्रीय राजधानी सनआ​ से ५२.९ किमी दूर है और कभी सनआ प्रान्त का हिस्सा हुआ करता था। २००४ की जनगणना में इसकी आबादी ७६,८६३ थी जो २०१२ तक बढ़कर ९०,७९२ हो गई। यह एक ऐतिहासिक शहर है जिसकी स्थापना ७०० ईसा पूर्व से भी पहले की है। शहर के इर्द-गिर्द एक क़िले-नुमा दीवार है जिसका निर्माण १७२० ईसवी में करवाया गया था।\n\n", "id": "502357", "title": "अमरान"}
{"url": "https://hi.wikipedia.org/wiki?curid=502363", "text": "गुण (भारतीय संस्कृति)\n\nगुण शब्द का कई अर्थों में व्यवहार होता है। सामान्य बोलचाल की भाषा में वस्तु की उत्कर्षाधायक विशेषता को गुण कहते हैं। प्रधान के विपरीत अर्थ में ('गौण' के अर्थ में) भी गुण शब्द का प्रयोग होता है। रस्सी को भी गुण कहते हैं।\n\nसांख्य शास्त्र में 'गुण' शब्द प्रकृति के तीन अवयवों के अर्थ में प्रयुक्त होता है। प्रकृति सत्व, रजस् तथा तमस् इन तीन गुणोंवाली है। गुणों की साम्यावस्था का ही नाम प्रकृति है। इन तीनों गुणों से अलग प्रकृति कुछ भी नहीं है। प्रकृति के जितने परिणाम हैं सबमें इन तीनो गुणों की स्थिति है परंतु कभी सत्व प्रधान होता है, कभी रजस् और कभी तमस्। सत्व की प्रधानता होने पर ऊर्ध्वगमन, ज्ञान, धर्म, ऐश्वर्य आदि उत्पन्न होते हैं। रजस् चल है, अत: गति का कारण है। तमस् गति को निरोधक तथा अधर्म, अज्ञान आदि का कारण है। इसी कारण प्रकृति को त्रिगुणात्मिका कहते हैं। इन गुणों की प्रधानता के आधार पर व्यक्तियों की प्रकृति, आहार आदि का भी विभाग किया जाता है। परंतु सांख्य के अनुसार पुरुष या आत्मा गुणातीत है। योग के अनुसार ईश्वर भी इन गुणों से परे है। सारे क्लेश, सांसारिक आनंद आदि का अनुभव गुणों के कारण होता है, अत: योग का चरम लक्ष्य निस्त्रैगुण्य अवस्था माना गया है।\n\nवैशेषिक दर्शनों में 'गुण' द्रव्यों की वह विशेषता है जो द्रव्यों से पृथक् है पर द्रव्यों में ही समवाय संबंध से रहती है और न तो यह क्रिया है, न सामान्य और न विशेष। इनकी संख्या २४ है-\n\nसाहित्यशास्र में दस शब्दगुण और दस ही अर्थगुण माने गए हैं। इन दोनों प्रकारों में गुणों के नाम एक जैसे ही है परंतु उनके लक्षणों में भेद है : श्लेष, प्रसाद, समता, माधुर्य, सुकुमारता, अर्थव्यक्ति, उदारता, ओजस्, कांति तथा समाधि ये इनके नाम हैं। शब्दगुण के रूप में इनका लक्षण संक्षेप में यों है- श्लेष, जिस बंध में शैथिल्य न हो। प्रसाद-गुण-युक्त रचना में पहले तो शैथिल्य दिखाई देता है, बाद में गाढ़ता आ जाती है। जिस रचना में आरंभ से अंत तक एक ही रीति का निर्वाह हो वह समता गुण से युक्त होती है। जिस रचना में पद अलग अलग हों और संयुक्त वर्णों का अभाव सा हो उसे माधुर्य-गुण-युक्त कहते हैं। जिस रचना में पुरुष वर्ण न हो वह सुकुमार-गुण-युक्त होती है। जिस रचना का अर्थ अनायास ज्ञात हो जाता है उसे अर्थव्यक्ति गुण से युक्त मानते हैं। जिस रचना में कठोर वर्णों का संनिवेश हो वह उदारता गुण से युक्त होती है। जिस रचना में संयुक्त वर्णों का प्राचुर्य हो उसे ओजस् गुण से युक्त मानते हैं। \n\nअप्रचलित पदों का परिहार करते हुए प्रचलित प्रयोगों से युक्त रचना कांति-युक्त होती है। जिस रचना में पहले गाढ़ बंध हो और बाद में शिथिलता हो उसे समाधि-गुण-युक्त रचना मानते हैं। ये शब्दगुण रचना में शब्दसंनिवेश की विशेषता से संबंधित है। अर्थगुणों का संबंध शब्द से न होकर रचना के अर्थ से होता है। क्रिया के कर्मों का एकत्र संनिवेश श्लेष गुण है। जितना अर्थ वर्णनीय हो उसके अनुरूप पदों के प्रयोग से जो अर्थ की स्पष्टता होती है उसे प्रसाद कहते हैं। उपक्रम का निर्वाह करते हुए अर्थ की घटना समता कहलाती है। एक ही उक्ति को पुन: दूसरे ढंग से कहना माधुर्य है। अस्थान में शोकादि का प्रदर्शन जिस रचना में न हो उसको सुकुमारता से युक्त मानते हैं। वर्णनीय वस्तु के असाधारण रूप और क्रियाओं का वर्णन अर्थव्यक्ति कहलाता है। अश्लीलता से रहित रचना उदारता-गुण-युक्त होती है। एक पदार्थ का बहुत पदों से, बहुत से पदार्थों का एक ही पद से, एक वाक्यार्थ का बहुत से वाक्यों से तथा बहुत से वाक्यार्थों का एक ही वाक्य से निर्देश करना तथा विशेषणों का अभिप्राय प्रयोग ओजस् कहलाता है। जिस रचना में रस स्पष्ट प्रतीयमान होता है उसे कांतिगुणयुक्त कहते हैं। अमुक अर्थ का वर्णन पहले नहीं हुआ अथवा वर्णन किसी पूर्वकवि के वर्णन की छाया है, यह आलोचना समाधि कहलाती है। मम्मट, विश्वनाथ, जगन्नाथ आदि नव्य साहित्यशास्रियों के अनुसार माधुर्य, ओजस् तथा प्रसाद ये ही तीन गुण मुख्य हैं। बाकी गुणों का इन्हीं में अंतर्भाव हो जाता है। कुछ आचार्य अर्थगुणों को स्वीकार ही नहीं करते। ये गुण रस मात्र के धर्म माने गए हैं।\n\n\n", "id": "502363", "title": "गुण (भारतीय संस्कृति)"}
{"url": "https://hi.wikipedia.org/wiki?curid=502374", "text": "भूड़\n\nभूड़ एक प्रकार की कृषि योग्य जमीन (कृष्य भूमि) का ही नाम है। इस प्रकार की जमीन में बालू का अंश अधिक होता है। इस कारण इसे उपजाऊ बनाने के लिये पानी या सिंचाई करने की अधिक आवश्यकता होती है। खाद और पानी की उचित व पर्याप्त मात्रा मिलती रहे तो इस प्रकार की कृष्य भूमि में रबी, खरीफ और जायद; तीन-तीन फसलें एक ही साल में सफलतापूर्वक उगायी जा सकती हैं।", "id": "502374", "title": "भूड़"}
{"url": "https://hi.wikipedia.org/wiki?curid=502383", "text": "फकीर\n\nफकीर (अंग्रेजी: Fakir, अरबी: فقیر‎) अरबी भाषा के शब्द फक़्र (فقر‎) से बना है जिसका अर्थ होता गरीब। इस्लाम में सूफी सन्तों को इसीलिये फकीर कहा जाता था क्योंकि वे गरीबी और कष्टपूर्ण जीवन जीते हुए दरवेश के रूप में आम लोगों की बेहतरी की दुआ माँगने और उसके माध्यम से इस्लाम पन्थ के प्रचार करने का कार्य मध्य पूर्व और दक्षिण एशिया में किया करते थे।\n\nआगे चलकर यह शब्द उर्दू, बाँग्ला और हिन्दी भाषा में भी प्रचलन में आ गया और इसका शाब्दिक अर्थ भिक्षुक या भीख माँगकर गुजारा करने वाला हो गया। जिस प्रकार हिन्दुओं में स्वामी, योगी व बौद्धों में बौद्ध भिक्खु को सामाजिक प्रतिष्ठा प्राप्त थी उसी प्रकार मुसलमानों में भी फकीरों को वही दर्ज़ा दिया जाने लगा। यही नहीं, इतिहासकारों ने भी यूनानी सभ्यता की तर्ज़ पर ईसा पश्चात चौथी शताब्दी के नागा लोगों एवं मुगल काल के फकीरों को एक समान दर्ज़ा दिया है।\n\nहिन्दुस्तान में फकीरों की मुस्लिम बिरादरी में अच्छी खासी संख्या है।\n", "id": "502383", "title": "फकीर"}
{"url": "https://hi.wikipedia.org/wiki?curid=502389", "text": "लिन त्सेशु\n\nलिन त्सेशु (या ज़ेशु, अंग्रेज़ी के Lin Zexu से) एक चीनी अधिकारी और सेनीपति था जिसने दक्षिण-पूर्वी चीन के अफ़ीम युद्धों में एक महत्वपूर्ण चीनी पक्ष रखा। उसने कई टन अफ़ीम समुद्र में बहा दिया। पर सामरिक विजय न पाने के कारण उसे उत्तर-पश्चिम चीन (मध्य एशिया) के शिंशियांग में पदस्थापित कर दिया गया जो उस समय बहिर्वास के बराबर समझा जाता था। 1850 में उसकी मृत्यु हुई। आज उसको एक चीनी हीरो के रूप में चीन में याद किया जाता है।\n", "id": "502389", "title": "लिन त्सेशु"}
{"url": "https://hi.wikipedia.org/wiki?curid=502391", "text": "चार्ल्स एलियट\n\nचार्ल्स एलियट(1801-75), एक अंग्रेज़ कप्तान था जिसने अफ़ीम युद्धों में सेनापति की भूमिका निभाई थी। 1841 में, युद्धों के व्पारिक परिणाम न निकल पाले की वजह से उसे वापस इंग्लैंड बुला लिया गया था।\n", "id": "502391", "title": "चार्ल्स एलियट"}
{"url": "https://hi.wikipedia.org/wiki?curid=502415", "text": "मेघवाल संत\n\n1. संत रविदास बनारस 2. मोनारख जी आबुपर्वत 3. कमेरा ऋषि 4. आदरख जी 5. धोमरख जी 6. नरहर ऋषि 7. मेघऋषि 8. माया मेघऋषि पाटन 9. शायररख जी उण्डूकासमेर 10. देवुबाई 11. रामदेवजी 12. डालीबाई 13 अणसी बाई नाडोल 14. भैरँग ऋषि 15. जमदग्न ऋषि 16. समस पीर 17. रघुनाथ पीर ढालोप 18. नथाराम जी खुडाला 19. गोकुलदास जी डुमांडा अजमेर\n", "id": "502415", "title": "मेघवाल संत"}
{"url": "https://hi.wikipedia.org/wiki?curid=502421", "text": "संदर्भ विन्यास\n\nसंदर्भ विन्यास (फ्रेम ऑफ रिफरेन्स) एक ऐसी निर्देशांक पद्धति या अक्षों का समूह है जिनमे किसी वस्तु का स्थान, अभिविन्यास और अन्य गुणों को मापा जा सकता है। \n\n", "id": "502421", "title": "संदर्भ विन्यास"}
{"url": "https://hi.wikipedia.org/wiki?curid=502422", "text": "खेतलाजी मंदिर सियाणा\n\nखेतलाजी का यह भव्य मंदिर राजस्थान राज्य के जालोर जिले के सियाणा नामक गाँव में स्थित है। यह मंदिर आबूपर्वत से निकलने वाली कृष्णावती नदी पर निर्मित है। \n", "id": "502422", "title": "खेतलाजी मंदिर सियाणा"}
{"url": "https://hi.wikipedia.org/wiki?curid=502424", "text": "राजहंस शिक्षण एवं सेवा संस्थान\n\nयह प्राथमिक स्तर का विद्यालय राजस्थान के सिरोही जिले में बरलूट नामक गाँव में संचालित है। इसके मुख्य संचालक श्री प्रभुराम पामेरा है।", "id": "502424", "title": "राजहंस शिक्षण एवं सेवा संस्थान"}
{"url": "https://hi.wikipedia.org/wiki?curid=502481", "text": "भू-चुबंकी प्रेरक दिक्सूचक\n\nभू-चुबंकी प्रेरक दिक्सूचक (Earth Inductor Compass) या केवल 'प्रेरक दिक्सूचक' किसी स्थान की चुम्बकीय नति (dip) या आनति (inclination) मापने का परिष्कृत उपकरण है। यह विद्युतचुम्बकीय प्रेरण के सिद्धान्त पर काम करता है। इसके द्वारा पृथ्वी का चुम्बकीय क्षेत्र का उपयोग एक विद्युत संकेत जनित्र के लिए प्रेरण क्षेत्र के रूप में करके एक विद्युत संकेत प्राप्त किया जाता है। इस संकेत का मान (आयाम) पृथ्वी के चुम्बकीय क्षेत्र के सापेक्ष जनित्र के झुकाव (ओरिएण्टेशन) पर निर्भर करता है। इसी संकेत के आयाम के आधार पर यह उपकरण दिशा का ज्ञान कराने में सक्षम होता है।\n\nदुनिया के विभिन्न भागों में आजकल ऐस्कानिया (askania) मॉडल का भू-चुंबकी प्रेरक व्यापक रूप से व्यवहृत हो रहा है। पहचान की प्रत्यावर्ती धारा विधि से काम करने वाले उपकरण समुद्री प्रेक्षणों के लिये विशेष रूप से उपयुक्त हैं।\n\nयह सुविदित है कि चुबकीय ध्रुववृत में निर्वाध, निलबित, चुबंकीय सुई क्षितिज से प्राय: एक कोण बनाती है। यह कोण प्रेक्षण स्थल की नति या आनति होता है। इसे प्राय: नतिमापी से मापा जाता है। व्यवहारत: प्रयोगिक त्रुटियों के अनेक स्त्रोतों के कारण नतिमापी द्वारा नति का यथार्थ मापन संभव नहीं है इसलिये भू-चूबंकी प्रेरक नामक अधिक यथार्थ उपकरण ने नतिमापी को स्थानच्युत कर दिया है। यह ०.१� की यथार्थता से नतिकोण माप सकता है। भू-चुबंकी प्रेरक एक वृत्ताकार कुंडली का बना होता है, जिसमें कई लपेट होती है। कुंडली को व्यास की लंबान में स्थित अक्ष के द्वारा बड़ी तेजी से घूर्णित किया जा सकता है। अक्ष एक चौखटे पर स्थित होता है, जिसकी दिशा इच्छानुसार बदल कर लिख ली जा सकती है। यदि अक्ष की दिशा पृथ्वी के क्षेत्र की दिशा पर संपतित नहीं होगी, तो घूर्णन से कुंडली में प्रत्यावर्ती धारा प्रेरित होगी। यह प्रत्यावर्ती धारा उपयुक्त दिक्परिवर्तक (commutator) से दिष्टकृत (rectified) होने पर एकदिशीय होती है और उपकरण से जुड़ी धारामापी से पहचानी जाती है। प्रेक्षक का चौखटा इस प्रकार समंजित करना पड़ता है कि कुंडली के घुर्णित होने पर धारामापी से होकर धारा बिल्कुल न गुजरे। इस स्थिति में, अक्ष प्रेक्षण के लिये सही और अभीष्ट स्थिति में होता है, अर्थात् वह पृथ्वी के चुंबकीय क्षेत्र की दिशा में होता है। फिर उपकरण से संबद्ध सूक्ष्मदर्शी की सहायता से एक ऊर्ध्वाधर अंशांकित वृत्त पर नति पढ़ ली जाती है। \n\nउल्लेखनीय है कि ऊपर बताई रीति से दिक्परिवर्तन की सहायता से प्रत्यावर्ती धारा का दिष्ट धारा में परिवर्तित करने की प्रक्रिया में ताप विद्युद्धाराएँ (thermoelectric currents), या अन्य पराश्रयी वोल्टताएँ (parasitic voltlage) उत्पन्न हो सकती हैं, जो उपकरण की अभीष्ट सूक्ष्मग्राहिता को प्रभावित कर सकती हैं। अत: ई० ए० जॉनसन (E.A. Johnson) ने पहचानने की प्रत्यावर्ती धारा विधियाँ सुझाई हैं। इनसे उपकरण बहुत अधिक सूक्ष्मग्राही हो जाता है। कुंडली अक्ष के यांत्रिक कुसमायोजन (mechanical misadjustment) के कारण उत्पन्न होनेवाली त्रुटियाँ ऊर्ध्वाधर वृत्त के पूर्व और पश्चिम तथा दिक्परिवर्तक के ऊपर तथा नीचे की स्थिति में कुंडली के धन और ऋण घूर्णनों के पाठ्यांको की माला लेकर, दूर की जाती हैं। दिष्टधारा भू-चुंबकी प्रेरक में काम आनेवाला धारामापी बहुत सूक्ष्मग्राही होता है और आधे मीटर की दूरी पर पृथ्वी के क्षेत्र पर बहुत कम विकृति उत्पन्न करता है। इसमें दो या अधिक अस्थैतिक रूप (astatically) से संतुलित चुंबक होते हैं। निलंबित चुंबकों के समीप ही आरोपित अनेक लपेटों की स्थिर कुंडली से होकर धारा प्रवाहित होती है।\n\nभू-चुबंकी प्रेरक निरपेक्ष उपकरण है, अत: सिद्धांतत: किसी स्वीकृत मानक के साथ इसके यथार्थ अंशशोधन (accurate calibration) की आवश्यकता नहीं होती, पर व्यवहार में तुलना की जाती है और सूचक संशोधन (index correction), जो अत्यल्प होता, अपनाया जाता है।\n", "id": "502481", "title": "भू-चुबंकी प्रेरक दिक्सूचक"}
{"url": "https://hi.wikipedia.org/wiki?curid=502482", "text": "इंटरनेट प्रोटोकॉल संस्करण ६\n\nइंटरनेट प्रोटोकॉल संस्करण ६ (आई॰ पी॰ वी॰ ६) इंटरनेट प्रोटोकॉल (आई॰ पी॰) का नवीनतम संस्करण है, वह प्राथमिक संचार प्रोटोकॉल जिस पर सम्पूर्ण इन्टरनेट बना हुआ है।\n\nip v4\nIPv4 32 बिट है और IPv6 128 बिट होती है है \n", "id": "502482", "title": "इंटरनेट प्रोटोकॉल संस्करण ६"}
{"url": "https://hi.wikipedia.org/wiki?curid=502486", "text": "मीठड़ी मारवाड़\n\nध्रुवीय निर्देशांक: 27°57'5975\"N 74°68'7235\"E\nमीठड़ी मारवाड़ \nराजस्थान के नागौर जिले की लाडनूं तहसील का एक गाँव है।\n\nमीठड़ी मारवाड़ - यह ग्राम मारवाड़ क्षेत्र तदानुसार नागौर जिले के उत्तरी पूर्वी दिक्कोण (ईशान) में आबाद कस्बाई ग्राम है। यह तहसील एवं पंचायत समिति लाडनूं के परिधीय क्षेत्र का पूर्वी सीमांत स्थित ग्राम पंचायत मुख्यालय है। स्वतंत्रता के पूर्व रियासती काल में यह ग्राम तत्कालीन तीन राजपूत रियासतों मारवाड़, जयपुर तथा बीकानेर के मध्यवर्ती एक त्रिकोणीय ट्रांजिट पॉईंट की तरह महत्तवपूर्ण स्थान था वहीं वर्तमान में भी तीन जिलों के समागम केन्द्र के रूप में ग्राम अपना वही भौगोलिक महत्त्व बनाए हुए है। रियासती काल में ग्राम स्वयं मारवाड़ रियासत का सीमांत प्रतिनिधि ग्राम था वहीं ग्राम से ४ किलोमीटर के पश्चात् शेखावाटी रियासत का राज्य क्षेत्र प्रारम्भ हो जाता था, आजकल यहाँ से सीकर जिला प्रारम्भ होता है। ग्राम से ८ किमी उत्तर में स्थित खोडा ग्राम वर्तमान में चुरू जिले की सुजानगढ़ तहसील का गाँव है जहाँ सॆ रियासती काल में बीकानेर रियासत का राज्य क्षेत्र प्रारम्भ होता था। बीकानेर राज्य का क्षेत्र स्थानीय बोलचाल में थळी के नाम से जाना जाता है। वस्तुत यह तीनों क्षेत्र अपनी अपनी विशिष्ठ संस्कृति भी रखते हैं तथा लोक जीवन में आम जन आज भी इन क्षेत्रों के लिए इन्हीं शब्दों करते हैं जिनकी काल्पनिक सीमाएँ भी निर्धारित है। इस कारण पूर्व मध्य काल से आधुनिक समय तक यह ग्राम तीन राजनीतिक शक्ति केन्द्रों के साथ साथ तीन सांस्कृतिक परिवेशों के समागम का विशिष्ठ स्थल रहा है। ग्राम वर्तमान में राज्य महामार्ग ६० पर स्थित है। यह राज्य मार्ग सालालर बालाजी धाम को तीर्थ राज पुष्कर से जोड़ता है। यह ग्राम पंचायत मुख्यालय है इसके अतिरिक्त संपूर्ण लाडनूं तहसील को जिन तीन राजस्व सेक्टरों (ravenue sectors) में विभाजित किया गया है उनमें, लाडनूं, निम्बी जोधा के पश्चात् तृतीय राजस्व सेक्टर का मुख्यालय मीठड़ी मारवाड़ ग्राम ही है। एक लघु नगर के लिए आवश्यक सभी तरह की सुविधाएँ यहाँ उपलब्ध है। राजस्थान राज्य की विधानसभा के लिए परिसीमित २०० विधान सभा क्षेत्रों में मीठड़ी मारवाड़ लाडनूं विधान सभा क्षेत्र के अन्तर्गत परिगणित होता है।\n\nजागतिक दृष्टिकोण से हमें सही समय का ज्ञान नहीं है कि इस ग्राम की स्थापना कब तथा किसनें की थी तथापि राजपूतकालीन ऱियासतों के उत्तरवर्त्ती काल में यहाँ मानव बस्तियों का स्थापित होना प्रारम्भ हो गया था। कतिपय ऐतिहासिक साक्ष्यों एवं जन श्रुतियों के अनुसार ७०० AD. या इससे पूर्व यह स्थान उस मार्ग पर स्थित था जो तत्कालीन दो रियासतों का संगम स्थल था। इसी प्राचीन मार्ग से व्यापारी, यात्री, साधु संतों के दल, स्थानीय स्तर के व्यापारी जिन्हें बणजारा कहा जाता था आते जाते थे इसके अतिरिक्त कई बार सेनाएँ भी मारवाड़ एवं शेखावाटी में आवागमन हेतु इसी मार्ग का प्रयोग करती थी। ग्राम की पूर्वी सीमा में प्रवेश करते ही एक छोटा सा तालाब था जिसे स्थानीय बोली में नाडी या तलैया कहा जाता था। इस तालाब में प्राय बरसात का पानी संग्रहित रहता था। मार्ग से गुजरनें वाले यात्री प्राय: यहाँ पानी पीनें, विश्राम करनें तो कभी रात्रि विश्राम के लिए यहाँ ठहरते थे क्योंकि यात्रियों को स्वयं के लिए तथा अपनें पशुओं के लिए पीनें के मीठे तथा स्वच्छ पानी की सहज उपलब्धता थी। साथ ही इस तलैया के इर्द गिर्द बरगद तथा पीपल के वृक्ष इसे विश्राम हेतु और भी प्रासंगिक बना देते थे। इस तलैया का नाम हमें रियासतकालीन दस्तावेजों में पीपरनी नाडी या पीपली नाडी मिलता है। रियासती काल में तीन रियासतों का संगम होनें के कारण जोधपुर महाराजा इस स्थान के राजनैतिक एवं भौगोलिक महत्तव को समझते थे। रियासती काल में जहाँ राज्य की अधिकाँश भूमि जागीरों में विभक्त होकर स्थानीय सामंत, जागीरदीर, जमींदार अथवा ठाकुरों के अधीन प्रशासित होती थी वहीं मीठड़ी ग्राम सदैव खालसा रहा था। ज्ञातव्य है कि खालसा भूमि क्षेत्र अथवा ग्राम के स्थानीय प्रबंधन का उत्तरदायित्तव स्वयं केन्द्रीय प्रशासन अर्थात सीधे महाराजा के अधीन रहता था। इसी कारण हम मान सकते हैं कि मारवाड़ राज्य के लिए इस ग्राम का महत्तव किंचित अधिक रहा था। इन संपूर्ण विशेषताओं के निमित्त कतिपय कारण रहें थे जिनके कारण विभिन्न जन समुदायों, जातियों, परिवारों नें यहाँ स्थायी रूप से रहना प्रारम्भ किया तथा समय के साथ साथ क्रमिक रूप से ग्राम आबाद होता गया। एक ट्रांजिट केन्द्र से कस्बे के स्वरूप में आनें तक मीठड़ी मारवाड़ ग्राम की विकास यात्रा के कई चरण है, जिनका उल्लेख निम्न है -\n\nग्राम मीठड़ी मारवाड़ की भौगोलिक स्थिति\n\nनागौर जिले का यह भू भाग राजस्थान की परम्परागत जलवायु वाला क्षेत्र है। अरावली पहाड़ियाँ राज्य के दक्षिण-पश्चिम में १७२१ मीटर ऊँचे गुरु शिखर से पूर्वोत्तर में खेतड़ी तक एक रेखा बनाती हुई गुज़रती हैं। राज्य का लगभग ३/५ भाग इस रेखा के पश्चिमोत्तर में व शेष २/५ भाग दक्षिण-पूर्व में स्थित है। राजस्थान के ये दो प्राकृतिक विभाजन हैं। बेहद कम पानी वाला पश्चिमोत्तर भूभाग रेतीला और अनुत्पादक है। इस क्षेत्र में विशाल भारतीय रेगिस्तान थार नज़र आता है। सुदूर पश्चिम और पश्चिमोत्तर के रेगिस्तानी क्षेत्रों से पूर्व की ओर बढ़ने पर अपेक्षाकृत उत्पादक व निवास योग्य भूमि है। सुदूर पश्चिम में वास्तविक मरुस्थल, बंजर भूमि व रेत के टीलों के क्षेत्र हैं, जो विशाल भारतीय रेगिस्तान की हृदयस्थली का निर्माण करते हैं इस भाग में जैसलमेर, बाड़मेर, जालौर, सिरोही, जोधपुर, बीकानेर, गंगानगर, झुंझुनू, सीकर, पाली व नागौर जिलों का संम्पूर्ण क्षेत्र परिगणित होता है। इन सभी ज़िलों में विस्तारित पश्चिमोत्तर के रेतीले मैदानों में मुख्यत: लवणीय या क्षारीय मिट्टी पाई जाती है। पानी दुर्लभ है, लेकिन ३०-६० मीटर की गहराई पर मिल जाता है। विडमबना है कि ग्राम मीठड़ी का भूमिगत जल यह क्षेत्र भी अति क्षारीय होनें से पूर्णतया अनुपयोगी है। राजस्थान की जलवायु विविधता लिए हुए है, एक ओर अति शुष्क तो दूसरी ओर आर्द्र क्षेत्र हैं। आर्द्र क्षेत्रों में दक्षिण-पूर्व व पू र्वी ज़िले आते हैं। अरावली के पश्चिम में न्यून वर्षा, उच्च दैनिक एवं वार्षिक तापमान, निम्न आर्द्रता तथा तीव्र हवाओं से युक्त शुष्क जलवायु है। मीठड़ी मारवाड़ का क्षेत्र थार रेगिस्तान के मध्य पश्चिमी क्षेत्र में परिगणित होता है। इसे हम अर्द्ध शुष्कीय जलवायु क्षेत्र मान सकते हैं जहाँ ग्रीष्म ऋतु में तापमान बहुत ऊँचा चला जाता है जिसके कारण ग्रीष्म काल में दिन के समय भयंकर लू चलती है वहीं प्राय रात्रि को भी तापमान कोई ज्यादा राहत देनें वाला नहीं होता है। सर्दियों में हाड़ कँपा देनें वाली सर्दी में उत्तरी हवाओं के चलनें के कारण कई बार सामान्य जन जीवन प्रभावित हो जाता है। वर्षा ऋतु पूर्णतया मानसूनी हवाओं पर निर्भर है, प्राय २५ जून को मानसून का आगमन माना जाता है, जिसका दूसरा चरण १५ अगस्त से प्रारम्भ माना जाता है। उपज के आधार पर देखा जाए तो इस क्षेत्र की भूमि कोई अधिक उर्वरा शक्ति वाली नहीं है। कृषि कार्य पूर्णतया वर्षा पर निर्भर करता है, सिंचाई के किसी भी वैकल्पिक साधन का प्रयोग नहीं किया जाता है क्योंकि यहाँ का भूमिजल अत्याधिक भारी एवम क्षारीय है जो न तो कृषि कार्यों के लिए उपयुक्त है न हीं पेयजल के रूप में काम आता है। थार तुल्य वनस्पति क्षेत्र होनें के कारण वन क्षेत्र अति विरल है। खेजड़ी, रोयड़ा, कंकेड़ा, केर, खैर, बबूल के अतिरिक्त नीम, पीपल, बरगद, शीशम, सरेस आदि वृक्ष पाए जाते हैं। बेर, खींप, सीणिया, धमासा, ईनोट, सरकंडा जैसे झाड़ी वर्ग के पादप इस क्षेत्र में होते हैं। वर्षा पर आधारित कृषि से किसान वर्ग यहाँ मुख्यत बाजरा, ग्वार, मोठ, मूँग के साथ उड़द जैसी फसलों की खेती करते हैं। भूमि की उर्वरा शक्ति तृतीय स्तर की होनें के कारण प्रति बीघा अनाज का उत्पादन सामान्यतया कम होता है। ग्राम में अधिकाँश खेत लघु जोत वाले हैं। मीठड़ी ग्राम बसावट की दृष्टि से पूर्व से पश्चिम दिशा में लम्बोतरा सा होता गया है। उत्तर से दक्षिण दिशा में ग्राम का विस्तार अपेक्षाकृत कम है। आबादी के अलावा ग्राम की कृषि भूमि, पड़ती जमीन का कोई ज्यादा विशाल क्षेत्र ग्राम के कुल क्षेत्रफल में नहीं आता है जनसंख्या २००१ के आँकड़ों के अनुसार ग्राम का कुल भूनि क्षेत्रफल १०५५ हैक्टर (area of village (in hectares) १०५५) है। ग्राम में आबाद परिवारों की संख्या ७८२ है जबकि निवासियों का एक विशाल भाग वर्तमान में अन्यत्र रहता है। इसी भूमि क्षेत्र में कई भूभाग एसे भी है जो राजस्व विभाग किंवा ग्राम पंचायत की भूमि मानी जाती है। पश्चिमी दिशा में लगभग १.५० किमी की दूरी पर सिथित औरण भूमि का नाम रिद्धी तळाई हकहलाता है। ग्राम की पूर्वी दिशा में आकाणी नामक औरण जमीन है। ग्राम के उत्तर में १५० किमी की दूरी पर पीह तळाई का छोटा औरण क्षेत्र है वहीं ग्राम के दक्षिण में स्थित औरण भूमि को रूपाणी तळाई के नाम से जाना जाता है जिसमें मुस्लिम समुदाय की सभी जातियों का कब्रिस्तान १२ बीघा क्षेत्र मे है। गाँव की उत्तरी सीमा से लगी एक औरण जमीन है जहाँ सर्व समाज का श्मशान है। जनगणना २००१ में परिवारों की कुल संख्या ४८१ (Number of households 481) थी जो २ ०१० तक परिवारों की संख्या ७८२ हो गई है।। ग्राम की पूर्वी दिशा में ५०० बीघा चारागाह सुरक्षित क्षेत्र है। राजस्थान के विभिन्न मुख्य नगरों से दूरी निम्नानुसार है -\nमीठड़ी मारवाड़ ग्राम अपनी विशिष्ठ भौगोलिक स्थिति के कारण नागौर जिले के इस २० - २५ ग्रामों से बनें एक पृथक ग्रामीण वृत्त का केन्द्रीय ग्राम है। यह राज्य महा मार्ग संख्या ६० पर डीडवाना से लगभग २४ किमी ईशान दिशा में वहीं सालासर धाम से ठीक २१ किमी वायव्य दिक्कोण में स्थित है। यह राज्य महा मार्ग सालासर बालाजी धाम को तीर्थराज पुष्कर से जोड़ता है। इसके अतिरिक्त पूर्ब दिशा में हुसैनपुरा एवं हुसैनपुरा की ढाणी ग्रामों से होकर एक पक्की लिंक सड़क नेछवा (जिला-सीकर) तक बनी हुई है जो ग्राम को राज्य महा मार्ग संख्या ७ से जोड़ती है। यह मार्ग सालासर धाम से सीकर तक जाता है, जहाँ से जयपुर, चुरू तथा झुन्झुनू को राष्ट्रीय महामार्ग संख्या ११ एवं ६५ को सड़कें जाती है। ग्राम से एक पक्की सड़क जसवंत गढ होते हुए सुजानगढ एवं लाडनूं को ग्राम से जोड़ती है। वहीं समीपस्थ ग्राम पंचायतों फिरवासी, लाछड़ी तथा ध्यावा तक भी पक्की सड़कों के कारण आवागमन सुगम एवं सुलभ है।\n\nमीठड़ी लोकसभा निर्वाचन क्षेत्र नागौर के अन्तर्गत आनें वाला ग्राम है। १३ वीं लोकसभा के चुनावों से पूर्व लाडनूं तहसील का सम्पूर्ण क्षेत्र चुरू लोकसभा क्षेत्र में सम्मिलित होता था, परन्तु चुनाव पूर्व हुए नए परिसीमन में यह क्षेत्र अपनें गृह जिले नागौर में सम्मिलित कर दिया गया था। वर्तमान में श्री छोटू राम चौधरी यहाँ के निर्वाचित साँसद है। राजस्थान राज्य की विधान सभा के निमित्त यह लाडनूं विधान सभा निर्वाचन क्षेत्र के अन्तर्गत आता है। १४ वीं राजस्थान विधान सभा चुनावों के द्वारा श्रीमान् ठाकुर मनोहर सिंह यहाँ के विधायक चयनित हुए हैं। भारत में स्थापित त्रिस्तरीय पंचायती राज व्यवस्था के अन्तर्गत ग्राम मीठड़ी सबसे निचले स्तर का निकाय अर्थात ग्राम पंचायत मुख्यालय है। मीठड़ी ग्राम पंचायत के अन्तर्गत मीठड़ी ग्राम के साथ पूर्वोत्तर दिशा में अवस्थित ग्राम तिलोटी (दूरी ४ किलोमीटर) तथा पश्चिम दिशा में लगभग २ किलोमीटर की दूरी पर बसी दो ढाणियाँ - रेवाड़ा का बास तथा डोबरा का बास भी सम्मिलित है। सम्पूर्ण ग्राम पंचायत १२ वार्डों में विभक्त है। ग्राम पंचायत के मुखिया का पदनाम ग्राम सरपंच है। श्री भगवानी राम बाजारी वर्तमान में ग्राम के सरपंच है। सभी वार्डों के वार्ड पंचों का चुनाव स्वतंत्र रूप से सरपंच पद के साथ होता है। वार्डपंचों में से सर्व सम्मति से अथवा चुनाव से उप सरपंच का चयन होता है। इसके अतिरिक्त सरकारी प्रशासन के तौर पर ग्राम पंचायत स्तर के दो कर्मचारी कार्य करते हैं - प्रथम पटवारी जो तहसील स्तर के अधिकारी तहसीलदार का ग्राम प्रतिनिधि कार्मिक होता है तथा ग्राम सचिव या ग्राम सेवक जो तहसील स्तर के अधिकारी विकास अधिकारी का प्रतिनिधि होता है। अब एक अन्य पद का सृजन और किया गया है जिसका पद नाम ग्राम सहायक है जो ग्राम सचिव के सहायक के तौर पर कार्य करता है। पटवारी मूलत ग्राम की आबादी भूमि, कृषि भूमि, चारागाह भूमि, अंगोर भूमि के साथ साथ ग्राम की कुल भूमि जिसे स्थानीय भाषा में काँकड़ कहा जाता है, का संपूर्ण लेखा जोखा रखता है। ग्राम सेवक सरकारी योजनाओं को ग्राम पंचायत के सहयोग से क्रियान्वित करता है, साथ ही वह ग्राम का जन्म मृत्यु रजिस्ट्रार भी होता है। ग्राम मीठड़ी मारवाड़ में सदर बाजार में ही मौजी दास जी की धूणी के पीछे पटवार कार्यालय है तथा डीडवाना रोड़ पर अस्पताल के आगे ग्राम पंचायत कार्यालय है जहाँ ग्राम सेवक का कार्यालय है। राजस्थान राज्य राजस्व विभाग नें लाडनूं तहसील के सम्पूर्ण ग्राम्य क्षेत्र को तीन राजस्व क्षेत्रों में विभाजित कर रखा है। यह तीन क्षेत्र हैं १. निम्बी जोधान २. जसवंतगढ़ तथा ३. मीठड़ी। प्रत्येक राजस्व खण्ड को राजस्व वृत्त कहा जाता है तथा प्रत्येक वृत्त में मुख्यालय के आस पास के कई गाँव, ढ़ाणियाँ सम्मलित होती है। राजस्व वृत्त (revenue circle) मीठड़ी के अन्तर्गत आनें वाले गाँवों की संख्या ... है। राजस्व वृत्त क्षेत्र का अधिकारी राजस्व निरीक्षक (revenue inspector) कहलाता है। वर्ष २०१२ में राजस्थान सरकार की नवीन योजना - भारत निर्माण योजना के अन्तर्गत भारत निर्माण राजीव गाँधी सेवा केन्द्र की स्थापना नव निर्मित भवन में की गई है जो ग्राम जनों के लिए एक बहुउदेश्शीय सेवा स्थल के रूप में काम कर रहा है। वर्तमान में राजस्व निरीक्षक तथा ग्राम सचिव का कार्यालय यही भवन है।\n\nग्राम मीठड़ी मारवाड़ परंपरागत भारतीय गंगा जमुनी संस्कृति को अपनें आप में समाहित कर एक प्रतिमान बन जानें वाला ग्राम है। ग्राम की जनसंख्या के वर्तमान आँकड़े चाहे कोई भी नवीन तथ्य प्रदर्शित करें परन्तु यह सत्य बात है कि इस ग्राम का क्षेत्र में विशिष्ठ महत्त्व होनें का मुख्य कारण ग्राम में वणिक परिवारों की आबादी का सर्वाधिक होना था जो आज भी है। मीठड़ी में विभिन्न गौत्रीय अग्रवाल परिवारों का विशाल जन समुदाय निवास करता था। इन परिवारों में से अधिकाँश आज अपनें व्यापार वाणिज्य के निमित्त मुम्बई, कोलकाता, असम प्रांत के कतिपय नगरों, हैदराबाद (दक्षिण), सूरत, परभनी, जुठलीबाड़ी (आसाम),दीमापुर (नागालैंड), चटगाँव (बांग्ला देश) तथा इदौर आदि क्षेत्रों या नगरों में प्रवासी हो चुके हैं तथापि इन परिवारों के निवास स्थल, अचल सम्पत्तियाँ, उनके द्वारा जन हितार्थ करवाए गए निर्माणों का सतत उपयोग यह दर्शित करता है कि अग्रवाल परिवार भी स्वामी परिवारों की भाँति ग्राम के प्रारम्भिक निवासियों में थे। यदि हम अग्रवाल परिवारों में से सर्वाधिक पारिवारिक विस्तार वाले मानावत परिवार की वंशावली का अध्ययन करें तो ज्ञात होता है कि लगभग ७०० वर्ष पूर्व नारनोल से प्रव्रजन कर मीठड़ी में आकर बसनें वाले प्रथम अग्रवाल परिवार के मुखिया श्री बद्री नारायण मानावत थे जो मूलत बंसल गौत्रीय एवम मानावत उपगौत्र शाखा से सम्बन्धित थे। मानावतों के ही एक वंशज श्री हरजी राम मानावत को जोधपुर महाराजा की ओर से ग्राम के राजस्व अधिकारी का पद पटवारी मिला था, उनकी संतति बाद में पटवारी उपनाम या सह-गौत्रीय नाम से प्रसिद्ध हो गई। ग्राम के भौतिक विकास में इन दोनों परिवारों का योगदान अविस्मरणीय है। अग्रवाल परिवारों में अन्य है बाजारी, भड़ेच, कन्दोई, गाड़ोदिया, झुरिया इत्यादि। ग्राम का पूर्वी आबादी क्षेत्र दो रास्तों के इर्द गिर्द बसा हुआ है, प्रथम रास्ता सीकर जिले के नेछवा ग्राम को जाता है वहीं दुसरा मार्ग ग्राम फिरवासी की ओर जाता है, इन दोनों रास्तों के आस पास मेघवाल समुदाय की बस्तियाँ है। यहाँ निवास करनें वाले प्रमुख मेघवाल आलड़िया, रोळण, राठी, भाटी आदि उपगोत्रों से सम्बन्धित है। यह सभी परिवार अनुसूचित जाति वर्ग में परिगणित होते हैं। इसी वर्ग की कतिपय अन्य जातियों के परिवार भी यहाँ निवास करते हैं यथा नाईक, हरिजन, गिंवारिया, नट, साँसी आदि। अनुसूचित जन जाति वर्ग में परिगणित मीणा जाति के परिवारों के भी ग्राम में आवास हैं। \n\nग्राम में इस्लाम धर्म के अनुयायी कायमखानी परिवारों की अचछी जनसंख्या निवास करती है। कायमखानियों के अतिरिक्त मुस्लिम छींपा तथा मुस्लिम मनियार अथवा लखारों के भी परिवार यहाँ निवास करते है। ग्राम के सदर बाजार से पश्चिम में बहुत सुन्दर वास्तु कला का उदाहरण देती विशालकाय मस्जिद दिखाई देती है, इसके पीछे ही मुस्लिम बस्ती है जिसे आमतौर पर कायमखानियों का मोहल्ला अथवा कायमखानी कोटड़ी कहा जाता है। अप्रत्याशित रूप से ग्राम में राजपूत जाति के कुछ ही परिवार निवास करते हैं जो सथी शेखावत गौत्र के हैं। जाट कृषक परिवारों के भी अपेक्षाकृत कम परिवार निवास करते हैं। इनमें ग्राम के प्रथम निवासियों में सम्मिलित जाखड़ गौत्र के अलावा कड़वासरा, सोऊ, चाहर तथा बेन्दा गौत्रीय कतिपय परिवार निवास करते हैं। इसके अतिरिक्त मिरासी, ढाढी, नट तथा साँसी जाति के परिवार भी रहते हैं। ग्राम में ब्राह्मण जाति की खण्डेलवाल शाखा के काफी परिवार निवास करते हैं। गाँव में इन्हें साधारणतया गोवळा,रिणवा,चोटिया तथा जोशी कहा जाता है तथा इनका एक पृथक मोहल्ला है। गौड़ गौत्रीय परिवारों की भी अच्छी खासी संख्या है इसके अतिरिक्त दाधिच,ब्राह्मण परिवार भी निवास करते हैं। दो तीन डाकौत परिवार भी रहते हैं। यहाँ बसे हुए सभी कायमखानी परिवार ईब्राहीमखानी उप गौत्रीय खाँप के है जिनका सम्बन्ध फतेहपुर के कायमखानी नबाब अल़फ़ खान से है। यहाँ आकर बसे कायमखानियों का प्रमाणिक इतिहास है। शिल्प कर्म से जुड़ी कई जातियाँ ग्राम में निवास करती है, जिनमें सुथार, कुम्हार, स्वर्णकार इत्यादि प्रमुख है। सुथार वर्ग की जातियों को ग्राम में जाँगिड़ उपाख्य नाम से जाना जाता है, जिनके काफी परिवार यहाँ आबाद है। जाँगिड़ जाति के श्री धीरा राम जाँगिड़ ग्राम के सरपंच भी रहे हैं साथ ही उनकी गणना गाँव के भामाशाहों में होती है। इन्होनें राजकीय उच्च माध्यमिक विध्यालय में एक विशाल कक्षा कक्ष का निर्माण करवा कर 2005 में जनता जनार्दन की सेवा में भेंट किया था। कुम्हारों के परिवारों की संख्या भी काफी है परन्तु वर्तमान में सभी कुम्हार जाति के लोग अपनें परम्परागत कार्य को छोड़ कर अन्य व्यवसाओं से आजीविका जुटाते हैं। ग्राम में सभी धर्मावलम्बी एवं विभिन्न जातियों के निवासी गहरी धार्मिक सद्भावना के साथ मिल जुल कर रहते हैं। त्योंहारों, सामाजिक उत्सवों, विवाह आयोजनों में परस्पर खाना पीना, एक दूसरे के सुख दुख में भागी बननें की सभी की सहभागिता अनुकरणीय है। इसका सबसे बड़ा उदाहरण है आम गुवाड़ अथवा सदर बाजार स्थित मौजी दास जी की धूणी जो एक पुरानें एवं विशालकाय बरगद के नीचे बनी हुई है। बरगद के नीचे तथा धूणी स्थल के आगे वृत्ताकार गट्टा बना हुआ है जिस पर दिन भर ग्राम के वृद्ध जनों की बैठकें लगी रहती है, वे अपनें पुरानें अनुभव सुनाते रहते हैं, नई पीढ़ी के युवजन तथा बालक उनसे जीवन जीनें की सीख लेते रहते हैं। इस प्रकार की वार्ताओं को बत कहनी अथवा हथाई कहा जाता है। गर्मी के दिनों में यह परिसर लोगों से अटा रहता है। एक दो मण्डलियों में ताश की बाजियाँ तो कई दल चौपड़ पासा, चरबर जैसे माईंड इंप्रुविंग खेलों की बिसात बिछाते हैं।\n\nग्राम प्रारम्भ से ही वणिक जनों की जन्म भूमि एवं कर्म भूमि रहा था अस्तु सार्वजनिक सुविधाओं की उपलब्धता की दृष्टि से सदैव सौभाग्यशाली रहा है। एक नगर स्तर की सभी सुविधाओं से ग्राम लाभान्वित रहा है।\n\nशैक्षणिक सुविधाएँ\n\nशिक्षा के प्रति ग्राम जनों की जागरूकता का प्रतीक है यहाँ का राजकीय सीनियर सैकण्डरी विध्यालय, जो स्वतंत्रता के पूर्व उस समय प्राथमिक पाठशाला के रूप में स्थापित हुआ था जब वर्तमान समीपस्थ शहरों यथा डीडवाना, जसवंत गढ़, लाडनूं, सुजानगढ़ में कोई भी तथा किसी भी स्तर का राजकीय शिक्षणालय नहीं था। माननीय जोधपुर महाराजा के आदेशों से १९२९ में सतही तौर पर एवं १९३१-१९३२ सत्र से औपचारिक रूप से विध्यालय की स्थापना हुई जिसका तात्कालीन नाम श्री दरबार हिन्दी लोअर प्राईमरी पाठशाला था। पाठशाला का प्रथम वैधानिक सत्र दो कक्षाओं - प्रथम एवं द्वितीय से प्रारम्भ हुआ था जिनकी कुल छात्र संख्या ४३ थी। पाठशाला का प्रबंधन जिला शिक्षणालय नागौर के अधीन था। यहाँ नियुक्त प्रथम अध्यापक श्री मेघराज शर्मा थे। विध्यालय के लिए एक विशाल सुदृढ़ भवन ग्राम के भामाशाह श्री जीवन राम जैसराज गाड़ोदिया नें जनहित में दान दिया। १९५१ में विध्यालय एक नए विशाल, सुंदर तथा भव्य भवन में स्थानान्तरित कर दिया गया जिसका निर्माण भामाशाह फर्म श्रीमान् राम दयाल घासी राम बद्रुका हैदराबाद दक्षिण निवासी नें करवाया था। इसी सत्र १९५१-५२ में विध्यालय उच्च प्राथमिक स्तर में क्रमोन्नत हुआ। पुराना भवन विध्यालय से जुड़े हुआ छात्रावास में परिवर्तित कर दिया गया जो आज भी जीवन छात्रावास के नाम से विध्यालय से सम्बन्धित अवयव है। १९६६ में राज्य सरकार नें विध्यालय को माध्यमिक स्तर में क्रमोन्नत कर दिया जो उस समय लगभग २० किलोमीटर की परिधि में एक मात्र माध्यमिक विध्यालय था। कई दूरस्थ गाँवों के छात्र यहाँ की छात्रावास सुविधा का लाभ उठा कर अध्ययन करते थे। प्राथमिक कक्षाओं को गाँव के मध्य स्थित एक अन्य भवन में स्थानान्तरित कर दी गयी जिसे राजकीय पटवारी प्राथमिक पाठशाला के रूप में जाना जाता है। माध्यमिक विध्यालय में ग्राम के अन्य अग्रवाल भामशाह परिवारों यथा पटवारी, बाजारी, भड़ेच, कन्दोई आदि नें नवीन कक्षों का निर्माण करवा कर विध्यालय को भौतिक संसाधनों से समृद्ध कर दिया। १९९५ में राज्य सरकार नें इसे सीनियर सैकण्डरी विध्यालय का स्तर प्रदान कर दिया तथा दो वैकल्पिक विषयों मानविकी तथा वाणिज्य संकाय का अध्ययन प्रारम्भ हुआ। यह विध्यालय राजस्थान माध्यमिक शिक्षा बोर्ड का परीक्षा केन्द्र भी है। वर्तमान में विध्यालय में कक्षा नवीं से बारहवीं तक अध्ययन होता है। ग्राम में राजकीय स्तर पर शिक्षा प्रदान करनें वाली संस्थाओं की सूची निम्न है -\n\nचिकित्सा एवं स्वास्थ्य सुविधाएँ : \n\nग्राम में सन् १९५१ में स्थापित राष्ट्रीय औषधालय है जिसे १९६१-६२ में राजकीय प्राथमिक चिकित्सा केन्द्र के रूप में मान्यता मिल गई थी। वर्तमान वित्त वर्ष में २०१२-२०१३ में राज्य सरकार नें इसे सामुदायिक स्वास्थ्य केन्द्र के रूप में क्रमोन्नत कर दिया है।\n\nजल प्रबंधन :\nएक मरूस्थलीय अथवा अर्द्ध मरूस्थलीय ग्रामीण परिवेश में जल की सुगम एवं पर्याप्त प्राप्ति सर्वाधिक महत्तवपूर्ण आवश्यकता है। ग्राम की भूमि उस भूपटी का एक भाग है जो फतेहपुर से डीडवाना तक संकरे स्वरूप में फैली हुई है। डीडवाना क्षेत्र लवणीय उत्पादन के लिए प्रसिद्ध है। ग्राम की समस्त भूमि में अत्याधिक लवणता तथा फ्लोराईड की उपस्थिति के कारण जहाँ कृषि कार्यों के लिए नितांत प्रतिकूल तो है ही इसके अतिरिक्त न तो पेयजल के योग्य है न ही नहाने धोनें के। अस्तु पेयजल एवं प्रक्षालन आदि कार्यों के लिए मीठे जल की पूर्ति एक गम्भीर समस्या रही है। ग्राम के आबादी क्षेत्र एवं खेतों में कतिपय कुँओं का निर्माण जन हितार्थ कई वणिक परिवारों नें करवाया था परन्तु किसी स्रोत से मीठे जल की प्राप्ति नहीं हुई। १९८० से पूर्व तक पेयजल की आपू्र्ति गहन समस्या रही थी। ग्राम के लगभग प्रत्येक परिवार के आवास में गहरा जलकुण्ड बनानें की परम्परा पुरानें समय से ही रही है जिसमें बरसात के पानी को संग्रहित रख कर पेयजल के रूप में वर्ष भर प्रयोग में लिया जाता था तथा यह व्ववस्था आज भी ग्राम के प्रत्येक परिवार द्वारा अपनायी जाती है। ग्राम में पेयजल की आपूर्ति हेतु राजकीय स्तर पर प्रबन्ध १९८० से प्रारम्भ हुए जब झिलमिल गाँव (तहसील-लक्ष्मण गढ़, जिला-सीकर) में नलकूपों का जल समीपस्थ गाँव फिरवासी तक वहाँ बनें उच्च जलाशय के माध्यम से मीठड़ी तक पहुँचाया गया। प्रारम्भ में व्यवस्था ठीक रही परन्तु अन्य गाँवों को भी इस लाईन से जोड़े जानें के बाद धीरे धीरे जल आपूर्ति अपर्याप्त हो गई। इस स्थिति में सुधार सन् १९९७ में आया जब गाँव के भामाशाह बाजारी परिवार नें आर्थिक सहयोग देकर मीठड़ी की श्मशान भूमि के दक्षिणी छोर पर उच्च जलाशय निर्मित हुआ तथा नेछवा ग्राम (तहसील-लक्ष्मण गढ़, जिला-सीकर) में नए नलकूप खोद कर नई पाईप लाईन डाली गई। इसके पश्चात एक अन्य उच्च जलाशय का निर्माण भी हुआ। ग्राम में जलदाय विभाग का कार्यालय स्थापित किया गया जहाँ कनिष्ठ अभियन्ता अन्य कार्मिकों के साथ गाँव की जल वितरण व्यवस्था को सम्भालता है। गाँव का लगभग प्रत्येक आवास जलदाय विभाग की जल वितरण प्रणाली से जुड़ा हुआ है।\n\nभारत निर्माण राजीव गाँधी सेवा केन्द्र :\n\nराजस्थान राज्य की जनता एवम सरकार के मध्य सम्बन्धों को समीपता परदान करनें तथा राजकीय कामों में पारदर्शिता लानें के उदे्दश्य के साथ राज्य के मुख्यमंत्री श्रीमान् अशोक गहलोत नें जोधपुर में राजीव गांधी भारत निर्माण सेवा केन्द्र की आधारशिला रख कर भारत निर्माण योजना को साकार किया। मुख्यमंत्री नें ५ अगस्त २०१२ रविवार को प्रात: जोधपुर जिला कलेक्ट्रेट परिसर में राजीव गांधी भारत निर्माण सेवा केन्द्र की आधारशिला रखी और शिलान्यास कर एक महत्ती योजना का श्री गणेश किया। यह योजना भारत निर्माण के लिए शहरी व ग्रामीण क्षेत्रों में एक समान सुविधाएं उपलब्ध कराने के लिए राज्य सरकार की इस प्रतिबद्धता को दर्शाती है। सरकार के कार्यक्रमों व योजनाओं के प्रति लोगों को जागरूक करने तथा आम आदमी को लाभ पहुँचानें के लिए यह योजना एक कारगर उपागम सिद्ध हो सकती है। यह योजना जनप्रतिनिधि, अधिकारी वर्ग के साथ आम आदमी तीनों मिलकर समन्वय तथा सामंजस्य बनाकर कार्य करें, के मूल मंत्र पर आधारित है। योजना से राज्य में अब गांव-गांव और ढाणी-ढाणी के व्यक्तियों को भी सूचना प्रौद्योगिकी एवं संचार के साधन और शहरों के समान सुविधाएं उपलब्ध होने लगी है। यह अधिनियम देश में प्रथम बार राजस्थान में लागू किया गया है जिसके तहत आम जनता को उसके निवास स्थान के नजदीक सुनवाई का अवसर प्रदान करने की व्यवस्था की गई है। जनता के समय पर कार्य हों, अधिकारी व कर्मचारी अपने कार्यों में पारदर्शिता बनाए रखें। इसी योजना के तहत मीठड़ी गाँव में भारत निर्माण राजीव गाँधी सेवा केन्द्र का निर्माण राजकीय सीनियर सैकण्डरी विध्यालय के सामनें, डीडवाना रोड़ के पश्चिमी पार्श्व में हुआ। नव निर्मित भवन में कार्यालय (चैम्बर), प्रतीक्षा कक्ष एवं निजी सहायक का कमरा, बड़ा प्रतीक्षा हॉल, एकल खिड़की, सुगम एवं शिकायत कक्ष तथा सामान्य शौचालय की सुविधाएँ है। केन्द्र को बहु उपयोगी तथा बहु उद्देशीय स्वरूप देनें के लिए ऑन लाईन व्यवस्था हेतु ब्रॉड बैण्ड इन्टरनेट से जोड़ा गया है तथा एक कम्प्यूटर ऑपरेटर को नियुक्त किया गया है। इस केन्द्र का उदघाटन कृषि मंत्री जो स्थानीय विधायक भी है श्रीमान् हरजी राम बुरड़क के कर कमलों से हुआ।\n\nराजकीय पशु चिकित्सालय मीठड़ी :\nमीठड़ी की पूर्व दिशा में सदर बाजार से लगभग १५ किमी की दूरी सार्वजनिक गौचर भूमि का ५०० बीघा क्षेत्र है। इस गौचर क्षेत्र की स्थापना हैदराबाद दक्षिण प्रवासी मानावत जिन्हें श्री बद्री नारायण जी की संतति होनें के कारण बद्रुका उपाख्य नाम से जाना जा था के वंशज युग पुरूष राजा साहिब बंकट लाल बद्रुका के नेतृत्तव में सम्पन्न हुई थी। अब ग्राम की आवासीय बस्तियाँ यहाँ तक पहुँच गई है जिसे समग्र रूप से इन्दिरा कॉलोनी के नाम से जाना जाता है। गौचर भूमि के प्रारम्भ में ही राजकीय पटवारी पशु चिकित्सालय का भवन तथा विशाल परिसर स्थित है। आस पास के १५ से २० गाँवों के लिए पशुओं की चिकित्सा का एक मात्र अस्पताल है। वर्तमान वित्त वर्ष २०१२ - १३ में राज्य सरकार नें पशुओं के लिए निशुल्क दवाईयाँ प्रदान करनें की योजना नें इस अस्पताल को बहु उद्देश्यीय बना दिया है।\n\nश्री भड़ेच भवन :\n\nबैकिंग सुविधाएँ :\n\nग्राम बैंकिग सुविधा की दृष्टि से ज्यादा लाभान्वित नहीं है। यध्यपि ग्राम में १० से अधिक केन्द्र एवं राज्य सरकार के उपक्रम है साथ ही आस पास के लगभग १५ - १६ गाँव भी प्राथमिक सुविधाओं के लिए इसी ग्राम पर निर्भर है। साथ ही कम से कम २५० पेंशनर्स जिनमें अधिकाँश रिटायर्ड सैनिक हैं यहाँ रहते हैं परनतु अभी तक कोई राष्ट्रीयकृत बैंक की शाखा प्रारम्भ न होना विचारणीय तथ्य है। क्षेत्रीय स्तर पर कार्य करनें वाली एक बैंक जयपुर थार ग्रामीण बैंक की शाखा अवश्य १९८४ से यहाँ कार्यरत है परन्तु इस बैंक का कार्य क्षेत्र सीमित है। ग्राम में एक सहकारी बैंक भी है परन्तु उसका कार्यक्षेत्र ग्राम में सहकारी स्तर तक ही है। ग्राम में किसी राष्ट्रीयकृत बैंक की शाखा की स्थापना होना प्राथमिक आवश्यकताओं में से एक है। एक्सिस बैंक का एटीएम भी हैं। ग्राम जन वर्तमान में बैंकिग सुविधा के लिए डीडवाना, लाडनूं, गनेड़ी अथवा सुजानगढ़ जाते हैं। वर्तमान वित्तीय वर्ष के प्रारम्भ के साथ ही इस बैंक का नाम परिवर्तित हो गया है, अब इसे मरूधरा ग्रामीण बैंक के नाम से जाना जाएगा।\n\nजल निकास प्रणाली :\n\nभारतीय आदि सभ्यता सिन्धु नदी घाटी सभ्यता में नगर स्थापना पूर्व नियोजित होती थी जिसकी आधार पीठिका सड़कों को सामानान्तर रूप से काटता जाल होता था।। ग्राम मीठड़ी की बसावट यध्यपि उस पुरातन नगर नियोजन की भाँति तो कतई नहीं है परनतु जैसा की उपर कई बार उल्लेख किया जा चुका है कि अग्रवाल जनों की निवास स्थली होनें का प्रतिफल सदैव ग्राम हित में होता रहा है। ग्राम की मुख्य बस्ती जहाँ आबाद हुई वह वास्तव में भूमि का अधोतल थी। बरसात के पानी का आम गुवाड़ में होना सामान्य बात थी जो जनसंख्या एवं आवासों के बढ़नें से धीरे धीरे गम्भीर समस्या बनना शुरू हो गई। इस समस्या का समाधान 1957 में ग्राम के भड़ेच परिवार की वंशावली में ग्राम राम की सेवार्थ ही जन्म लेनें वाले युग पुरूष महामना बंशीधर जी भड़ेच के द्वारा हुआ। श्रीमान् नें संपूर्ण खर्चा स्वयं वहन कर आम गुवाड़ से लेकर लगभग ५०० मीटर दूरी लम्बे तथा ६ फीट गहराई वाले नाले का निर्माण करवाया। नाले की समाप्ति जहाँ होती है वहाँ लम्बी चौड़ी गहरी तलैया भी उन्होनें ही खुदवाई। आज ६० वर्ष से भी अधिक समय व्यतीत होनें के बाद भी यह नाला ज्यों का त्यों है साथ ही बह तलैया भी विध्यमान है जिसे आजकल गेनाणी कहा जाता है। वर्तमान में ग्राम पंचायत नें गाँव की प्रत्येक गली और रास्तों के दोनों ओर कहीं खुली तो कहीं बंद नालियों का पक्का निर्माण करवा कर उन्हें उक्त पुरानें नाले से जोड़ दिया है। आज गाँव के आम गुवाड़ तथा किसी भी मोहल्ले में बरसाती पानी एवं कीचड़ इत्यादि नहीं रहता है। पर एक नवीन समस्या अवश्य खड़ी हुई है, जिस गेनाणी का निर्माण कभी गाँव की आबादी से काफी दूर माना गया था वह आज कायमखानियों के मोहल्ले के लगभग मध्य में आ गई है, जिससे समीपस्थ आवासों के निवासियों का वर्षा काल (चौमासा) में रहना दूभर हो जाता है।\n\n", "id": "502486", "title": "मीठड़ी मारवाड़"}
{"url": "https://hi.wikipedia.org/wiki?curid=502502", "text": "बाल तपस्विनी अणसीबाई\n\nबाल तपस्विनी अणसीबाई का जन्म 12-8-1925 को राजस्थान में पाली जिले के नाडोल गाँव में हुआ था। इनका जन्म मेघवँश में एक साधारण परिवार में हुआ था। इन्होनें 25-11-1946 को नाडोल में ही जीवित समाधि ली। इनकी समाधिस्थल पर भव्य मंदिर बना हुआ है|\n", "id": "502502", "title": "बाल तपस्विनी अणसीबाई"}
{"url": "https://hi.wikipedia.org/wiki?curid=502505", "text": "श्री रघुनाथ पीर\n\nमेघवँश के महान संत श्री रघुनाथ पीर राजस्थान के पाली जिले के ढालोप नामक गाँव के निवासी थे| इनका समाधिस्थल ' रघुनाथ पीर की गादी ' के नाम से जाता है| इसे मेघवँश की प्रधान गादी माना जाता है| वर्तमान में भी यहाँ इनका चमत्कार कायम है| इस गादी पर सरूप नारियल रखने पर स्वत: ही टुकडे हो जाता है| रघुनाथ पीर ने अपने तपोबल से दीवार को चलाया था जिसे ' पीर का सौधा ' जाना जाता है| इस गादी की प्राचीन परंपरा के अनुसार इसका गादीपति आजीवन ब्रह्मचारी ही होता है|", "id": "502505", "title": "श्री रघुनाथ पीर"}
{"url": "https://hi.wikipedia.org/wiki?curid=502506", "text": "बुधिराम दुबे महिला महाविद्यालय\n\nबुधिराम दुबे महिला महाविद्यालय एक महिला डिग्री कॉलेज है जो इटहरा गाँव में स्थित हैं। इसकी स्थापना २०११ में हुई थी। कलकल निनादिनी, पतितपावनी तृरावेष्टितमां गंगा के पावन भूभाग पर अवस्थित इस महाविद्यालय को कोनिया क्षेत्र का प्रथम महाविद्यालय होने का गौरव प्राप्त हुआ। महाविद्यालय में एक अच्छा पुस्तकालय है जिसमें पर्याप्त मात्रा सम्बन्धित विषयों की पाठ्य पुस्तक उपलब्ध है। महाविद्यालय में शिक्षाशास्त्र के लिए एक प्रयोगशाला भी है जिसमें छात्रायें सम्बन्धित विषय की अच्छी जानकारी प्राप्त कर सकती है। यह महाविद्यालय महात्मा गाँधी काशी विद्यापीठ से संबद्ध है।\n\nमहात्मा गाँधी काशी विद्यापीठ द्वारा इस महाविद्यालय में निम्न सात विषयों में मान्यता प्रदान की गई हैं।\n\n\nhttp://www.veethi.com/colleges-in-india/budhiram-dubey-mahila-mahavidyalaya-detail-14192.htm\n", "id": "502506", "title": "बुधिराम दुबे महिला महाविद्यालय"}
{"url": "https://hi.wikipedia.org/wiki?curid=502507", "text": "मोनारख जी महाराज\n\nमेघवँश के महान संत श्री मोनारख जी राजस्थान के जालोर के निवासी थे| आबुपर्वत पर मेवाड के महाराज कुम्भा का आधिपत्य था| कुम्भा कई संत महात्माओँ से परचा माँगना था| परचा नही देने पर उनको कारागृह में डाल देता था| इस प्रकार कुम्भा ने हजारोँ संत महात्माओँ को बंदी बना दिया था| जब मोनारख जी इस बात का पता चला तो वे जालोर छोड आबुपर्वत पर आ गए तथा ओरिया नामक स्थान पर रहने लगे | कुम्भा के भय से यहाँ पर कोई भी भगवान का भजन नही करते थे लेकिन मोनारख जी नियम था कि प्रतिदिन प्रात: पाँच भजन तंदूरे पर गाकर ही भोजन ग्रहण करत थे| अपने नियमानुसार भजन करने लगे| जब कुम्भा को इस बात की खबर लगी तो उसने अपने सैनिको को भेजा तथा कहा कि उसको दरबार मे हाजिर करो| सैनिकोँ ने मोनारख जी से बिनती की कि महाराणा ने आपको दरबार में पेश होने का हुकम दिया है| मोनारख जी कुम्भा के समक्ष पेश हुए | कुम्भा ने कहा कि मेरे राज्य मे भक्ति करने वालो को परचे अर्थात चमत्कार दिखाने पडते है अन्यथा उन्हे कारगृह मे डाल दाया जाता है| मोनारख जी ने तदुंरा हाथ मे लिया तथा रखियो के अनगिनत परचे बताए| महाराणा कुम्भा उनके समक्ष नतमस्तक होकर चरणोँ में गिर गया| सभी बंदी महात्माओँ को आजाद कर दिया| महाराणा कुम्भा ने इन्हे अपना सतगुरू बना लिया| मोनारख जी ने अचलगढ से करीब चार किलोमीटर दूर ओरिया गाँव में ही समाधि ले ली| वर्तमान मे इनके समाधिस्थल पर मंदिर बना हुआ हैँ| ये एक कवि भी थे| इनके द्वारा लिखित भजन भगतोँ द्वारा गाए जाते थे|| बोलो श्री मोनारख जी महाराज की जय||", "id": "502507", "title": "मोनारख जी महाराज"}
{"url": "https://hi.wikipedia.org/wiki?curid=502516", "text": "बाबा गंगेश्वरनाथ धाम\n\nबाबा गंगेश्वर नाथ धाम मंदिर गंगा नदी से तीनो दिशाओं से घिरे कोनिया क्षेत्र के इटहरा गाँव में स्थित है यह भगवान शिव का मंदिर है, पश्चिम वाहिनी गंगा के सम्मुख होने के कारण इस मंदिर को बाबा गंगेश्वर नाथ कहा गया है। इस मंदिर का निर्माण कार्य बिसेन राजपूतो ने तत्कालीन काशी नरेश की सहायता से लगभग 2५० वर्ष पूर्व इ. सन १७५० में कराया था। शिवलाल सिंह इटहरा गाँव के निवासी थे, वे बिसेन राजपूतो से संबाधित थे। बहुत ही धार्मिक प्रवृति होने के कारण इस मंदिर का शिलान्यास शिवलाल सिंह के द्वारा कराया गया। फाल्गुन कृष्ण चतुर्दशी के दिन महाशिवरात्रि का पर्व मनाया जाता है। यहाँ पर महाशिवरात्रि पर्व के दिन मेला लगता है और महाशिवरात्रि पर्व बड़ी धूम धाम से मनाया जाता है। ऐसी मान्यता है कि इसी दिन भगवान शिव ज्योतिर्लिंग रूप में प्रकट हुए थे। इस संबंध में एक पौराणिक कथा भी है। उसके अनुसार- भगवान विष्णु की नाभि से कमल निकला और उस पर ब्रह्माजी प्रकट हुए। ब्रह्माजी सृष्टि के सर्जक हैं और विष्णु पालक। दोनों में यह विवाद हुआ कि हम दोनों में श्रेष्ठ कौन है? उनका यह विवाद जब बढऩे लगा तो तभी वहां एक अद्भुत ज्योतिर्लिंग प्रकट हुआ। उस ज्योतिर्लिंग को वे समझ नहीं सके और उन्होंने उसके छोर का पता लगाने का प्रयास किया, परंतु सफल नहीं हो पाए। जब दोनों देवता निराश हो गए तब उस ज्योतिर्लिंग ने अपना परिचय देते हुए कहां कि मैं शिव हूं। मैं ही आप दोनों को उत्पन्न किया है।\n\nतब विष्णु तथा ब्रह्मा ने भगवान शिव की महत्ता को स्वीकार किया और उसी दिन से शिवलिंग की पूजा की जाने लगी। शिवलिंग का आकार दीपक की लौ की तरह लंबाकार है इसलिए इसे ज्योतिर्लिंग कहा जाता है। एक मान्यता यह भी है कि फाल्गुन मास के कृष्ण पक्ष की चतुर्दशी को ही शिव-पार्वती का विवाह हुआ था इसलिए महाशिवरात्रि का पर्व मनाया जाता है।\n\nनिर्देशांक \nhttp://wikimapia.org/4085793/Shivalay-Baba-Gangeshwarnath-Dham\n", "id": "502516", "title": "बाबा गंगेश्वरनाथ धाम"}
{"url": "https://hi.wikipedia.org/wiki?curid=502521", "text": "आप्रवास\n\nआप्रवास (अंग्रेज़ी: इम्मिग्रेशन) लोगों का उन क्षेत्रों में गमन होने को कहते हैं, जहां के वे मूल निवासी नहीं होते हैं। यह गमन वहां बसने की मंशा से किया जाता है। आप्रवास कई कारणों से किया जा सकता है जिनमें मौसम, तापमान, प्रजनन, आर्थिक, राजनीतिक, परिवार के पुनःएकीकरण, प्राकृतिक आपदा, गरीबी या अपने परिवेश को स्वेच्छा से बदलने के लिए किया जाना आते हैं।\n\nआव्रजन\n", "id": "502521", "title": "आप्रवास"}
{"url": "https://hi.wikipedia.org/wiki?curid=502525", "text": "बिसेन\n\nबिसेन या विशेन सूर्यवंशी राजपूत वंश उत्तर भारत मुख्यतः उत्तर प्रदेश में पाए जाते है। वे हिमाचल प्रदेश, मध्य प्रदेश, बिहार और हरियाणा में भी पाए जाते है। हिमाचल प्रदेश के सुकेत राज्य के एक शक्तिशाली और प्राचीन राजपूत (राजवंश) राजा बीरसेन (इसलिए बिसेन) के नाम से बिसेन कहे जाते हैं। वे साहसी, उदार और जमींदार हैं। राजा पृथ्वी मल्ल इनके पूर्वज थे जो बिसेन वंश के सबसे शक्तिशाली राजा थे। बिसेन का शाब्दिक अर्थ विश्व +सेन = बिसेन अर्थात विश्व की सेना है, या दूसरे शब्दों में कहें तो विश्व की सेना को पराजित करने की क्षमता।\n\n\n", "id": "502525", "title": "बिसेन"}
{"url": "https://hi.wikipedia.org/wiki?curid=502531", "text": "कोनिया क्षेत्र\n\nकोनिया क्षेत्र (अंग्रेजी: Konia Kshetra) जिला मुख्यालय ज्ञानपुर से तकरीबन 45 किमी की दूरी पर स्थित तीन तरफ से गंगा की धाराओं से घिरा हुआ इलाका है। इस स्थान पर छेछुआ-भुर्रा गाँव के पास गंगा का धारा प्रवाह मुड़ गया है। गंगा नदी द्वारा तीनों दिशाओं से घिरे होने की वजह से यह क्षेत्र एकदम कोने में हो गया है। सम्भवत: इसीलिए इस क्षेत्र का नाम कोनिया क्षेत्र पड़ गया। यह क्षेत्र संत रविदास नगर जिले के अन्तर्गत आता है।\n\nनिर्देशांक \n\n\n", "id": "502531", "title": "कोनिया क्षेत्र"}
{"url": "https://hi.wikipedia.org/wiki?curid=502564", "text": "हेनरी टामस कोलब्रुक\n\nहेनरी टामस कोलब्रुक (१७६५-१८३७ ई.)। इंग्लैंड के प्रख्यात प्राच्य विद्याविशारद तथा गणितज्ञ थे। उन्हें 'यूरोप का प्रथम महान संस्कृत विद्वान' माना जाता है।\n\nहेनरी टामस कोलब्रुक का जन्म १५ जून,१७६५ ई. को लन्दन में हुआ था। उनके पिता सर जार्ज कोलब्रुक ईस्ट इंडिया कंपनी के संचालक-मंडल के अध्यक्ष थे। अत: १७८२-८३ ई. में वे भारत आए और तिरहुत के सहायक कलक्टर के पद पर नियुक्त हुए। १७९५ में उनकी नियुक्ति मिरजापुर (उत्तर प्रदेश) में हुई। वहाँ उनको प्राच्य भाषाओं के अध्ययन के लिये विशेष अवसर प्राप्त हुआ। १८०१ ई. में वे कलकत्ते के सदर दीवानी आदालत के जज नियुक्त किए गए और चार वर्ष के पश्चात् उस अदालत के वे अध्यक्ष बने। उसी समय में कलकत्ता के फोर्ट विलियम कालेज में संस्कृत तथा हिंदू कानून के अवैतनिक अध्यापक नियुक्त हुए। वे अनेक वर्षों तक बोर्ड ऑव रेवेन्यु के सदस्य भी रहे।\n\nकोलब्रुक बड़े मेधावी गणितज्ञ, उत्साही ज्योतिषी तथा संस्कृत भाषा के गंभीर विद्वान् थे। इन्होंने प्राच्य विद्या के विविध अंगों पर मौलिक लेख लिखे जिनके द्वारा इन विषयों का प्रथम प्रामाणिक परिचय पाश्चात्य विद्वानों को मिला। वेद, संस्कृत व्याकरण, कोश, जैनमत, हिंदू विधि, भारतीय दर्शन, भारतीय बीजगणित आदि विषयों पर इनके लेख आज भी ज्ञानवर्धक माने जाते हैं। इनके ये लेख कलकत्ता से प्रकाशित होने वाली ‘एशियांटिक रिसर्सेज़’ नामक प्रख्यात शोधपत्रिका में छपे। बाद में इनका संग्रह उनके पुत्र ने स्वतंत्र ग्रंथ के रूप में किया। वे १८०७-१४ तक बंगाल एशियाटिक सोसाइटी के सभापति रहे। लंदन लौटकर उन्होंने रॉयल एशियाटिक सोसाइटी की स्थापना (१८२३) में विशेष योग दिया। वे उसके संचालक भी बने। यूरोप की अनेक सभाओं ने अपना सम्मानित सदस्य बनाकर इनके प्रति विशेष आदर प्रदर्शित किया। भारत में रहते हुए इन्होंने संस्कृत हस्तलेखों का एक विशाल तथा बहुमूल्य संग्रह किया था। इस संग्रह को उन्होंने १८१८ ई. में ईस्ट इंडिया कंपनी के पुस्तकालय को दे दिया। इनके पुत्र सर टामस एडवर्ड कोलब्रुक (१८१३-९० ई.) इंग्लैंड के प्रख्यात राजनीतिज्ञ हुए।\n", "id": "502564", "title": "हेनरी टामस कोलब्रुक"}
{"url": "https://hi.wikipedia.org/wiki?curid=502576", "text": "मिताक्षरा\n\nमिताक्षरा याज्ञवल्क्य स्मृति पर विज्ञानेश्वर की टीका है जिसकी रचना 11वीं शताब्दी में हुई। यह ग्रन्थ 'जन्मना उत्तराधिकार' (inheritance by birth) के सिद्धान्त के लिए प्रसिद्ध है।\n\nहिंदू उत्तराधिकार संबंधी भारतीय कानून को लागू करने के लिए मुख्य रूप से दो मान्यताओं को माना जाता है- पहला है दायभाग स्कूल, जो बंगाल और असम में लागू है। दूसरा है मिताक्षरा, जो शेष भारत में मान्य है। मिताक्षरा के अनुसार, प्रत्येक व्यक्ति को जन्म से ही अपने पिता की संयुक्त परिवार सम्पत्ति में हिस्सेदारी हासिल हो जाती है। इसमें 2005 में कानून में हुए संशोधन के बाद लड़कियों को भी शामिल किया गया। \n\n\n", "id": "502576", "title": "मिताक्षरा"}
{"url": "https://hi.wikipedia.org/wiki?curid=502586", "text": "सीता समाहित स्थल (सीतामढ़ी)\n\nसीता समाहित स्थल (सीतामढ़ी) मंदिर संत रविदास नगर जिला में स्थित है। यह मंदिर इलाहबाद और वाराणसी के मध्य स्थित जंगीगंज बाज़ार से ११ किलोमीटर दूर गंगा के किनारे स्थित है। मान्यता है की इस स्थान पर माँ सीता से अपने आप को धरती में समाहित कर लिया था। यहाँ पर हनुमानजी की ११० फीट ऊँची मूर्ति है जिसे विश्व की सबसे बड़ी हनुमान जी की मूर्ति होने का गौरव प्राप्त है। स्वामी जितेंद्रानंद जी के असीम प्रयास से और श्री प्रकाश नारायण पुंज की मदद से ये स्थान पर्यटक स्थल के रूप में उभर कर आया है। \n\nhttp://maavindhyavasini.com/sita-samahit-sthal/\n", "id": "502586", "title": "सीता समाहित स्थल (सीतामढ़ी)"}
{"url": "https://hi.wikipedia.org/wiki?curid=502592", "text": "ब्लू डार्ट एविएशन\n\nब्लू डार्ट एविएशन एक चेन्नई, भारत आधारित कार्गो वायु सेवा है। यह अन्तर्राष्ट्रीय और अन्तर्देशीय तथा क्षेत्रीय चार्टर उड़ानों सहित अनुसूचित रात्रि एक्स्प्रेस कार्गो सेवा संचालित करती है। कंपनी की स्वयं की अनुरक्षण योग्यता है एवं अन्य विमानों को भि यह विमान अनुरक्षण एवं अभियाम्त्रिकी सेवा उपलब्ध कराती है।\n\n", "id": "502592", "title": "ब्लू डार्ट एविएशन"}
{"url": "https://hi.wikipedia.org/wiki?curid=502594", "text": "ज़हरान क़बीला\n\nज़हरान () एक बदू अरबी कबीला है। यह उन गिनती के अरब क़बीलों में से है जिन्हें अरबी प्रायद्वीप का मूल निवासी माना जाता है। इस कबीले के लोग ग़ामिद​ क़बीले के भी सम्बन्धी हैं और उनके ऐतिहासिक मित्रपक्ष में रहे हैं। इनकी मूल मातृभूमि अरबी प्रायद्वीप का दक्षिणी या दक्षिणपूर्वी भाग, विशेषकर यमन और सउदी अरब का अल-बाहाह क्षेत्र, कही जाती है लेकिन वर्तमानकाल में इसके बहुत से सदस्य पश्चिमी सउदी अरब (विशेषकर मक्का व जेद्दाह क्षेत्रों) में बसे हुए हैं। मध्य पूर्व के कई अन्य इलाक़ों में लोगों का पारिवारिक नाम 'ज़हरान' होता है लेकिन यह ज़रूरी नहीं कि वे सभी ज़हरान क़बीले के हों।\n\nज़हरान और बेलाद ग़ामिद​ क़बीले अपनी अलग विशेष अरबी उपभाषा बोलते हैं जिसे ज़हरानी कहा जाता है। कुछ स्रोतों के अनुसार यह पुराने ज़माने की शास्त्रीय अरबी की सब से निताकतम जीवित उपभाषा है। सभी जीवित अरबी बोलियों में से इसका व्याकरण कुरान की अरबी के सबसे नज़दीक पाया जाता है।\n\n", "id": "502594", "title": "ज़हरान क़बीला"}
{"url": "https://hi.wikipedia.org/wiki?curid=502598", "text": "ग़म्द क़बीला\n\nग़म्द​ या ग़ामिद​ () एक बदू अरबी कबीला है। यह उन गिनती के अरब क़बीलों में से है जिन्हें अरबी प्रायद्वीप का मूल निवासी माना जाता है। इस कबीले के लोग ज़हरान क़बीले के भी सम्बन्धी हैं और उनके ऐतिहासिक मित्रपक्ष में रहे हैं। इनकी मूल मातृभूमि अरबी प्रायद्वीप का दक्षिणी या दक्षिणपूर्वी भाग, विशेषकर यमन और सउदी अरब का अल-बाहाह क्षेत्र, कही जाती है। यह सउदी अरब के बड़े क़बीलों में से एक माना जाता है। इस्लाम के शुरूआती दौर में इन्होनें आरंभिक मुस्लिम साम्राज्य में भूमिका निभाई थी।\n\nग़ामिद​ क़बीले की तीन मुख्य शाखाएँ हैं:\n\n", "id": "502598", "title": "ग़म्द क़बीला"}
{"url": "https://hi.wikipedia.org/wiki?curid=502604", "text": "दायभाग\n\nदायभाग जीमूतवाहनकृत एक प्राचीन हिन्दू धर्मग्रंथ है जिसके मत का प्रचार बंगाल में है। 'दायभाग' शाब्दिक अर्थ है, पैतृक धन का विभाग अर्थात् बाप दादे या संबंधी की संपत्ति के पुत्रों, पौत्रों या संबंधियों में बाँटे जाने की व्यवस्था। बपौती या वरासत की मिलाकियत को वारिसों या हकदारों में बाँटने का कायदा कानून।\n\nदायभाग हिन्दू धर्मशास्त्र के प्रधान विषयों में से है। मनु, याज्ञवल्क्य आदि स्मृतियों में इसके संबंध में विस्तृत व्यवस्था है। ग्रंथकारों और टीकाकारों के मतभेद से पैतृक धनविभाग के संबंध में भिन्न भिन्न स्थानों में भिन्न भिन्न व्यवस्थाएँ प्रचलित हैं। प्रधान पक्ष दो हैं - मिताक्षरा और दायभाग। मिताक्षरा याज्ञवल्क्य स्मृति पर विज्ञानेश्वर की टीका है जिसके अनुकूल व्यवस्था पंजाब, काशी, मिथिला आदि से लेकर दक्षिण कन्याकुमारी तक प्रचलति है। 'दायभाग' जीमूतवाहन का एक ग्रंथ है जिसका प्रचार वंग देश में है। \n\nसबसे पहली बात विचार करने की यह है कि कुटुंबसंपत्ति में किसी प्राणी का पृथक् स्वत्व विभाग करने के पीछे होता है अथवा पहले से रहता है। मिताक्षरा के अनुसार विभाग होने पर ही पृथक् या एकदेशीय स्वत्व होता है, विभाग के पहले सारी कुटुंबसंपत्ति पर प्रत्येक संमिलित प्राणी का सामान्य स्वत्व रहता है। दायभाग विभाग के पहले भी अव्यक्त रूप में पृथक् स्वत्व मानता है जो विभाग होने पर व्यंजित होता है। मिताक्षरा पूर्वजों की संपत्ति में पिता और पुत्र का समानाधिकार मानती है अतः पुत्र पिता के जीते हुए भी जब चाहे पैतृक संपत्ति में हिस्सा बँटा सकते हैं और पिता पुत्रों की सम्मति के बिना पैतृक संपत्ति के किसी अंश का दान, विक्रय आदि नहीं कर सकता। पिता के मरने पर पुत्र जो पैतृक संपत्ति का अधिकारी होता है वह हिस्सेदार के रूप में हाता है, उत्तराधिकारी के रूप में नहीं। मिताक्षरा पुत्र का उत्तराधिकार केवल पिता की निज की पैदा की हुई संपत्ति में मानती है। दायभाग पूर्वपस्वामी के स्वत्वविनाश (मृत, पतित या संन्यासी होने के कारण) के उपरांत उत्तराधिकारियों के स्वत्व की उत्पत्ति मानता है। उसके अनुसार जब तक पिता जीवित है तब तक पैतृक संपत्ति पर उसका पूर अधिकार है; वह उसे जो चाहे सो कर सकता है। पुत्रों के स्वत्व की उत्पत्ति पिता के मरने आदि पर ही होती है। यद्यपि याज्ञवल्क्य के इस श्लोक में \"भूर्या पितामहोपात्त निबंधी द्रव्यमेव वा। तत्र स्यात् सदृशं स्वाम्यं पितुः पुत्रस्य चोभचोः\" पिता पुत्र का समान अधिकार स्पष्ट कहा गया है तथापि जीमूतवाहनने इस श्लोक से खींच तानकर यह भाव निकाला है कि पुत्रों के स्वत्व की उत्पत्ति उनके जन्मकाल से नहीं, वल्कि पिता के मृत्युकाल से होती है। \n\nमिताक्षरा और दायभाग के अनुसार जिस क्रम से उत्तराधिकारी होते हैं वह नीचे दिया जाता हैः \n\nइत्यादि, इत्यादि। \n\nउपर जो क्रम दिया गया है उसे देखने से पता लगेगा कि मिताक्षरा माता का स्वत्व पहले करती है और दायभाग पिता का। याज्ञवल्क्य का श्लोक है:\n\nइस श्लोक के 'पितरौ' शब्द को लेकर मिताक्षरा कहती है कि 'माता पिती' इस समास में माता शब्द पहले आता है और माता का संबंध भी अधिक घनिष्ठ है, इससे माता का स्वत्व पहले है। जीमूतवाहन कहता है कि 'पितरौ' शब्द ही पिता की प्रधानता का बोधक है इससे पहले पिता का स्वत्व है। मिथिला, काशी और महाराष्ट्र प्रांत में माता का स्वत्व पहले और बंगाल, तमिलनाडु तथा गुजरात में पिता का स्वत्व पहले माना जाता है। मिताक्षरा दायाधिकार में केवल संबंध निमित्त मानती है और दायभाग पिंडोदक क्रिया। मिताक्षरा 'पिंड' शब्द का अर्थ शरीर करके सपिंड से सात पीढ़ियों के भीतर एक ही कुल का प्राणी ग्रहण करती है, पर दायभाग इसका एक ही पिंड से संबद्ध अर्थ करके नाती, नाना, मामा इत्यादि को भी ले लेता है।\n\nमिताक्षरा और दायभाग के बीच मुख्य मुख्य बातों का भेद नीचे दिखाया जाता हैः \n\n(१) मिताक्षरा के अनुसार पैतृक (पूर्वजों के) धन पर पुत्रादि का सामान्य स्वत्व उनके जन्म ही के साथ उत्पन्न हो जाता है, पर दायभाग पूर्वस्वामी के स्वत्वविनाश के उपरांत उत्तराधिकारियों के स्वत्व की उत्पत्ति मानता है। \n\n(२) मिताक्षरा के अनुसार विभाग (बाँट) के पहले प्रत्येक सम्मिलित प्राणी (पिता, पुत्र, भ्राता इत्यादि) का सामान्य स्वत्व सारी संपत्ति पर होता है, चाहे वह अंश बाँट न होने के कारण अव्यक्त या अनिश्चित हो। \n\n(३) मिताक्षरा के अनुसार कोई हिस्सेदार कुटुंब संपत्ति को अपने निज के काम के लिये बै या रेहन नहीं कर सकता पर दायभाग के अनुसार वह अपने अनिश्चित अंश को बँटवारे के पहले भी बेच सकता है। \n\n(४) मिताक्षरा के अनुसार जो धन कई प्राणियों का सामान्य धन हो, उसके किसी देश या अंश में किसी एक स्वामी के पृथक् स्वत्व का स्थापन विभाग (बटवारा) है। दायभाग के अनुसार विभाग पृथक् स्वत्व का व्यंजन मात्र है। \n\n(५) मिताक्षरा के अनुसार पुत्र पिता से पैतृक संपत्ति को बाँट देने के लिये कह सकता है, पर दायभगा के अनुसार पुत्र को ऐसा अधिकार नहीं है। \n\n(६) मिताक्षरा के अनुसार स्त्री अपने मृत पति की उत्तराधिकारिणी तभी हो सकती है जब उसका पति भाई आदि कुटुंबियों से अलग हो। पर दायभाग में, चाहे पति अलग हो या शामिल, स्त्री उत्तराधिकारिणी होती है। \n\n(७) दायभाग के अनुसार कन्या यदि विधवा, वंध्या या अपुत्रवती हो तो वह उत्तराधिकारिणी नहीं हो सकती। मिताक्षरा में ऐसा प्रतिबंध नहीं है। याज्ञवल्क्य, नारद आदि के अनुसार पैतृक धन का विभाग इन अवसरों पर होना चाहिए— पिता जब चाहे तब, माता की रजोनिवृत्ति और पिता की विषयनिवृति होने पर, पिता के मृत, पतित या संन्यासी होने पर।\n\n", "id": "502604", "title": "दायभाग"}
{"url": "https://hi.wikipedia.org/wiki?curid=502629", "text": "कथ्यरूप प्रकाशन\n\nकथ्यरूप हिन्दी की एक प्रतिष्ठित साहित्यिक पत्रिका है जो विगत 25 वर्षों से डी-224, तुलाराम बाग, इलाहाबाद-211 006 से प्रकाशित होती है। यह पत्रिका प्रगतिशील विचारों को स्थापित करने की दिशा मे कार्यरत है। इसके संपादक हैं अनिल श्रीवास्तव।\n", "id": "502629", "title": "कथ्यरूप प्रकाशन"}
{"url": "https://hi.wikipedia.org/wiki?curid=502643", "text": "अत्याधिक आत्मचेतना\n\nअत्यधिक आत्मचेतना​ () स्वयं के बारे में अत्यधिक चेतना को कहते हैं। यह साधारण आत्मबोध और आत्मचेतना से भिन्न दशा है। इसमें दूसरों द्वारा साधारण स्तर से अधिक परखे जाने या देखे जाने की अप्रिय भावना हो सकती है। मनोविज्ञान में अत्यधिक आत्मचेतना को कभी-कभी संकोच, शर्म या संविभ्रम () की स्थितियों से सम्बंधित पाया जाता है। इस से व्यथित लोग अक्सर लगातार यह अनुमान लगाने में जुटे रहते हैं कि दूसरे उन्हें देखकर या सुनकर उनके बारे में क्या सोच रहे हैं और अपने प्रकट रूप पर ज़रुरत से अधिक ध्यान देते हैं।\n\nकुछ मनोवैज्ञानिकों के अनुसार अत्यधिक आत्मचेतना​ अक्सर किशोरावस्था में शुरू होती है और इसमें पीड़ित व्यक्ति को लगता है कि अन्य लोग उसे देख रहे हैं जबकि वास्तव में उसपर लोगों का ध्यान कम होता है या बिलकुल ही नहीं होता। इन 'काल्पनिक दर्शकों' () के बारे में सोचने से व्यक्ति खुलकर अपने व्यक्तित्व के अनुसार काम नहीं कर पाता। वह अपनी बोलचाल और अन्य व्यवहारों पर अनुचित लगाम लगा लेता है।\n\n", "id": "502643", "title": "अत्याधिक आत्मचेतना"}
{"url": "https://hi.wikipedia.org/wiki?curid=502645", "text": "अणुगति सिद्धांत\n\nप्रत्येक पदार्थ तीन अवस्थायों में पाया जाता है : (i) ठोस (ii) द्रव (iii) गैस | \n\nपदार्थ की विभिन्न अवस्थायों में अणुओं की गति भिन्न भिन्न प्रकार की होती है, अंतरा-अणुक दूरी भिन्न-भिन्न होती है तथा अंतरा-अणुक बल भी भिन्न-भिन्न होता है | इसीलिए पदार्थ की विभिन्न अवस्थायों में भौतिक गुण भी भिन्न-भिन्न होते हैं | उदाहरण के लिए, पदार्थ की ठोस अवस्था में उसका एक निश्चित आयतन व निश्चित आकृति होती है, द्रव अवस्था में उसका आयतन को निश्चित होता है लेकिन आकृति कोई निश्चित नहीं होती है तथा गैस अवस्था में न तो आयतन निश्चित होता है न ही आकृति | इन गुणों की व्याख्या अणुगति सिद्धांत द्वारा की जाती है |\n\nठोस के गुणों की व्याख्या ठोस के अणुगति सिद्धांत द्वारा की जा सकती है, जो निम्न है -\n\n(1) ठोस के अणु एक नियमित क्रम में सजे होते हैं | प्रत्येक अणु की एक निश्चित अवधि होती है | ये अणु अपनी स्थिति के इधर उधर कम्पनिक गति करते रहते हैं, लेकिन अपना स्थान नहीं छोड़ते हैं | इसीलिए ठोस का आयतन तथा आकृति निश्चित होती है |\n\n(2) ठोस में अंतरा-अणुक दूरी बहुत कम होती है | सामान्यतः यह अंतरा-अणुक दूरी, द्रव के अपेक्षा कम होती है |\n\n(3) ठोस में अणुओं के बीच सर्वाधिक आकर्षण बल लगता है | इसी बल के कारण ठोस में अणु अपने स्थान पर बने रहते हैं तथा एक स्थान से दूसरे स्थान तक चलने के लिए स्वतंत्र नहीं होते हैं, बल्कि अपने स्थान पर रहकर ही इधर उधर कम्पनिक गति करते हैं |\n\n(4) ठोस को गर्म करने पर उसके अणुओं का दोलन आयाम बढ़ जाता है जिससे उनके बीच की औसत दूरी बढ़ जाती है अर्थात ठोस का प्रसार हो जाता है | इसे ठोस का उष्मीय प्रसार कहते हैं |\n\n(1) द्रव में अणुओं की स्थिति निश्चित नहीं होती हैं, केवल वे द्रव के भीतर ही विभिन्न चालो से विभिन्न दिशाओ में अनियमित गति करते रहते हैं |\n\n(2) द्रव में अंतरा-अणुक दूरी प्राय ठोस से अधिक होती है, लेकिन गैस की अपेक्षा काफी कम होती है |\n\n(3) आकर्षण बल, गैस की अपेक्षा बहुत अधिक होता है, लेकिन ठोस की अपेक्षा बहुत कम होता है |\n(4) द्रव को गर्म करने पर उसके अणुओं के बीच की औसत दूरी बढ़ जाती है, जिससे द्रव का उष्मीय प्रसार कहते हैं |\n(5) द्रव को बहुत अधिक गर्म करते रहने पर एक ऐसी अवस्था आती है, जबकि अणुओं की औसत उर्जा इतनी बढ़ जाती है की वे पारस्परिक आकर्षण बल को पार करके द्रव की सतह के बाहर जाने के लिए स्वतंत्र हो जाते हैं | इसे द्रव का वाष्पन कहते हैं |\n\n(1) किसी गैस के सभी अणु समान, सुदृढ़ तथा अति-सूक्ष्म गोलाकार कण होते हैं | इनका आयतन, गैस के आयतन की तुलना में नगण्य होता है |\n\n(2) गैस के अणुओं की स्थित निश्चित नहीं होती |\n\n(3) गैस में अंतरा-अणुक दूरी सबसे अधिक होती है |\n\n(4) गैसों में अणुओं के बीच आकर्षण बल प्रायः नगण्य होता है | इसीलिए अणुओं की गति अनियमित होती है |\n", "id": "502645", "title": "अणुगति सिद्धांत"}
{"url": "https://hi.wikipedia.org/wiki?curid=502658", "text": "दायतत्त्व\n\nदयातत्त्व रघुनन्दन द्वारा रचित एक संस्कृत ग्रन्थ है। इसमें हिन्दुओं के उत्तराधिकार प्रक्रिया का विवेचन है। सम्भवतः रघुनन्दन दायभाग के रचयिता जीमूतवाहन के शिष्य थे।\n", "id": "502658", "title": "दायतत्त्व"}
{"url": "https://hi.wikipedia.org/wiki?curid=502660", "text": "छोले भटूरे\n\nछोले भटूरे पंजाब की पसंददीदा डिश है। आज हम आपको इसको बनाने की विधि बताते हैं। इसे बनाना काफी आसान है।\n\nभटूरे के लिये आवश्यक सामग्री\n\nमैदा 500 ग्राम, सूजी 100ग्राम, दही आधा कटोरी, नमक स्वादानुसार, चीनी आधा छोटी चम्मच, बेकिंग पाउडर - 1 छोटी चम्मच, तेल - तलने के लिये\n\nभटूरा बनाने की विधि\n\nमैदा और सूजी को किसी बर्तन में छान कर निकाल लीजिये, मैदा के बीच में जगह बनाइये, 2 टेबिल स्पून तेल, नमक, बेकिंग पाउडर, दही और चीनी इसमें डालकर, इसी जगह इन सब चीजों को अच्छी तरह मिला लीजिये। गुनगुने पानी की सहायता से नरम आटा गूथ लीजिये। गुथे हुये आटे को 2 घंटे के लिये बन्द अलमारी या किसी गरम जगह पर ढक कर रख दीजिये। कढ़ाई में तेल डाल कर गरम करें। गूथे हुये आटे से एक टेबिल स्पून आटे के बराबर आटा निकालिये। लोई बनाइये और पूरी की तरह बेलिये, लेकिन यह, पूरी से थोड़ा सा मोटा बेला जाता है। पूरी को गरम तेल में डालिये, कलछी से दबाकर फुलाइये, दोनों ओर पलट कर हल्का ब्राउन होने तक तलिये।\n\nछोले के लिए आवश्यक सामग्री\n\nकाबुली चना एक कटोरी या 150 ग्राम, खाना वाला सोडा आधा चम्मच, टमाटर -3-4 मीडियम साइज, हरी मिर्च - 2-3, अदरक - 1 इन्च लम्बा टुकड़ा य़ा एक छोटी चम्मच अदरक का पेस्ट, रिफाइन्ड तेल - 2 टेबिल स्पून, जीरा - आधा छोटी चम्मच, धनियाँ पाउडर - एक छोटी चम्मच, लाल मिर्च पाउडर - एक चौथाई छोटी चम्मच से कम, गरम मसाला\n\nछोला बनाने की विधि\n\nचनों को रात भर पानी में भिगने रख दीजिये। पानी से निकाल कर चनों को धोकर, कुकर में डालिये, एक छोटा गिलास पानी, नमक और खाना सोडा मिला दीजिय। कुकर बन्द करें और गैस पर उबालने के लिये रख दीजिये। दूसरी तरफ टमाटर, हरी मिर्च, अदरक को मिक्सी से बारीक पीस लें। कढ़ाई में तेल डाल कर गरम करें। जीरा भुनने के बाद धनियाँ पाउडर डाल दीजिये। चमचे से चलायें, टमाटर, अदरक, हरी मिर्च का मिश्रण और लाल मिर्च पाउडर डाल कर मसाले को जब तक भूने तब तक कि मसाले के ऊपर तेल न तैरने लगे। भुने मसाले में एक गिलास पानी और स्वादानुसार नमक डाल दीजिये। उबले चनों को इस मसाले की तरी में मिला कर अच्छी तरह चमचे से चला लीजिये। यदि आपको छोले अधिक गाढ़े लग रहे हो, तो आप उनमें आवश्यकता अनुसार पानी मिला लीजियें, उबाल आने के बाद 2-3 मिनिट पकने दीजिये। गरम मसाला और आधा हरा धनियाँ मिला दीजिये। आपके छोले तैयार हैं। इन्हें भटूरे के साथ सर्व करें।\n", "id": "502660", "title": "छोले भटूरे"}
{"url": "https://hi.wikipedia.org/wiki?curid=502712", "text": "नास्तिक एकात्मता दिन\n\nयह पृष्ठ अंग्रेजी भाषासे अनुवाद किया है। इसी लिए यह पृष्ठको और अछ्छा बनानेमैं मद्दद कीजिए।\n\nयह अंत में विरोध का एक दिन, उत्सव और जागरूकता बढ़ाने है। केवल एकजुटता में नास्तिकों के एक दुनिया है जो हर जगह में नास्तिक भगवान में विश्वास की कमी के बारे में खुला हो और डर किसी भी हानिकारक परिणाम नहीं बना सकते हैं।\nयह एक नास्तिक छुट्टी और जागरूकता अभियान है। यह एक वैश्विक और वार्षिक करने के लिए एक साथ एक के रूप में खड़े उन लोगों के लिए जो अपने समुदायों में गैर धार्मिक संघर्ष समर्थन प्रदान दिन है। यह जो लोग अपने विश्वासों के बारे में खुला हो सकता है, जबकि एक ही समय में उन जो कि स्वतंत्रता नहीं है के बारे में जागरूकता बढ़ाने के लिए स्वतंत्रता के लिए उत्सव का दिन है। वहाँ दुनिया में जो सामाजिक दबाव, taboos, हिंसा का खतरा है और यहां तक ​​कि मौत की वजह से \nइस दिन एक दिन है, जहां दुनिया भर के नास्तिक नास्तिक (आधा लाल लाल 1/2) काले रिबन उनकी शर्ट या कुछ भी है कि खुद को एक नास्तिक \"एक लाल रंग के रूप में इस तरह के रूप में पहचान करने के लिए टिकी पहनना होगा। जैसा कि हम हर साल ज्यादा से ज्यादा प्रचार पाने के लिए यह आसान है और आसान हो सकता है के लिए दूसरों को बाहर खड़ा करने के लिए और खुद को अभिव्यक्त जाएगा. \nजून में 21 लोगों को नतीजों के लिए और अधिक ध्यान देने की है कि कुछ एक नास्तिक के रूप में खुद की पहचान पीड़ित हो सकता है भुगतान किया जाएगा. यह एक दिन है कि जब नतीजों विश्व भर में नास्तिक होता है खड़े हो जाओ और मांग यह खत्म हो जाएगा होगा। इस दिन हम मीडिया को पत्र लिख देंगे, हम विरोध करेंगे, हम इसे और अधिक अच्छी तरह से जाना जाता है, हम जो लोग अन्धेर पर नज़र डालना होगा। सफल प्रचार होना जरूरी है। यह पार्टी के लिए एक दिन है और जिम्मेदार है। चतुर तरीके में जागरूकता पैदा करना है। एक सार्वजनिक स्थान में एक पार्टी है और जनता को आमंत्रित. समुदाय में एक fundraiser चलाएँ. कुछ भी करो और अधिक लोगों को देखने के लिए है कि नास्तिक बस हर किसी की तरह कर रहे हैं। बातें करने के लिए stereotypes लोगों को हो सकता है को तोड़ने के लिए। मजेदार हो सकता है और बताते हैं क्या आपको लगता है कि अपने समुदाय के लिए महत्वपूर्ण है।", "id": "502712", "title": "नास्तिक एकात्मता दिन"}
{"url": "https://hi.wikipedia.org/wiki?curid=502719", "text": "वी॰ वी॰ रवि\n\nवी॰ वी॰ रवि () एक प्रसिद्ध वायलिनवादक हैं।\n\nइनका जन्म महान संत संगीतकार स्वाति तिरुनाल के वंश में हुआ है, श्री वी॰ वी॰ रवि ने अपने बहुमुखी प्रतिभा सम्पन्न दिवंगत पिता वादाक्कंचेरी वीरा राघव अय्यर से कर्नाटिक संगीत को विरासत में पाया जिन्होंने बड़ी प्रवीणता से इन्हें प्रशिक्षित किया। अपने भाई कर्नाटक यंत्र वादक वि वि सुब्रहमनियम के साथ वह कई देशों का दौरा किया।\n\n10 वर्ष की कम उम्र में एक वायलिन वादक के रूप में इन्होंने अपने संगीत कैरियर की शुरूआत की.वह, चेम्बाई वैद्यनाथ भागावतर, शेम्मान्गुड़ी श्रीनिवास अय्यर, पुलियूर सुब्रहमनियम नारायण स्वामि जैसे प्रसिद्ध कलाकारों से विशेष प्रशिक्षण मिला.वाद्य वृंदा समूह के एक सदस्य के रूप में 1982 में आकाशवाणी रेडियो प्रसारण सेवा में शामिल हो गए।\n\n1976 और 1990चेन्नई संगीत विद्वत सभा द्वारा अच्छा वायलिन कलाकार पुरस्कार, 1973 में आकाशवाणी द्वारा अच्छा वायलिन कलाकार पुरस्कार.\n\nवी॰ वी॰ रवि रवि विवाहित हैं और उनके दो बच्चें हैं: उसकी पत्नी का नाम विशालं रवि (डबिंग आर्टिस्ट) है, उनके बेटे का नाम राघव कृष्णा (गायक) है और उनकी बेटी का नाम हरिणी रवि पार्श्वगायिका हैं।. \n\n", "id": "502719", "title": "वी॰ वी॰ रवि"}
{"url": "https://hi.wikipedia.org/wiki?curid=502734", "text": "श्री नथेश्वर महाराज\n\nमेघवँश के महान संत श्री नथेश्वर महाराज का जन्म राजस्थान मे पाली जिले के खुडाला नामक गाँव मे हुआ था। इन्होने जीवित समाधि ली थी| खुडाला में इनकी समाधिस्थल पर प्रतिवर्ष मेला लगता है।", "id": "502734", "title": "श्री नथेश्वर महाराज"}
{"url": "https://hi.wikipedia.org/wiki?curid=502735", "text": "भैरंग ऋषि\n\nभैरंग ऋषि मेघवँश के महान संत थे| ये सरिया देवी के सतगुरू थे| इन्ही के आशीर्वाद से सरिया देवी ने तपते निमाडे मे से बिल्ली के बच्चो को जिँदा निकाला था|", "id": "502735", "title": "भैरंग ऋषि"}
{"url": "https://hi.wikipedia.org/wiki?curid=502763", "text": "स्वीडन की काउंटियाँ\n\nस्वीडन की काउंटियाँ स्वीडन के सबसे ऊंचे स्तर के प्रशासनिक विभाग हैं। इन्हें स्वीडी भाषा में 'लैन' () कहा जाता है। वर्तमान में स्वीडन 21 काउंटियों में बाँटा गया है। इन्हें सन् 1634 में स्थापित किया गया था। उस से पहले स्वीडन कुछ प्रान्तों में विभाजित था जिन्हें तब रद्द कर दिया गया। इन काउंटियों को आगे नगर-पालिकाओं में विभाजित किया जाता है।\n\n", "id": "502763", "title": "स्वीडन की काउंटियाँ"}
{"url": "https://hi.wikipedia.org/wiki?curid=502784", "text": "सत्यमंगलम\n\nसत्यमंगलम तमिलनाडु के ईरोड ज़िला में एक नगर है।\n", "id": "502784", "title": "सत्यमंगलम"}
{"url": "https://hi.wikipedia.org/wiki?curid=502801", "text": "संपत पाल\n\nसंपत पाल देवी (जन्म:1960) एक सामाजिक कार्यकर्ता तथा गुलाबी गैंग नामक संस्था की संस्थापक है।\n\n", "id": "502801", "title": "संपत पाल"}
{"url": "https://hi.wikipedia.org/wiki?curid=502811", "text": "झेरणा\n\nये लकडी का बना होता है। इसका प्रयोग दही बिलौने हेतु किया जाता है। इसके कई पारंपरिक महत्व है। मारवाड अँचल में शादी के अवसर पर तोरण पर दुल्हें का इसे बदाया या वंदन किया जाता है तथा जब दुल्हा दुल्हन को लेकर अपने घर जाता है तो परिवार की महिलाओ द्वारा पुन: बन्दना की जाती हैँ|\n", "id": "502811", "title": "झेरणा"}
{"url": "https://hi.wikipedia.org/wiki?curid=502812", "text": "द हाँटींग हॉर: इस बारे में ना सोचें\n\nद हाँटींग हॉर: इस बारे में ना सोचें (अंग्रेज़ी: The Haunting Hour: Don't Think About It) एक २००७ हॉरर कल्पना परिवार के रूप में एक ही नाम के बच्चों की किताब पर आधारित फिल्म है द्वारा: आर.एल. स्टाईन जो भी बनाया: गूसबम्प्स.\n\nमें उत्तरी अमेरिका, फिल्म से DVD पर ४ सितंबर, २००७ को जारी किया गया था और पहले परिवार DVD के लिए प्रत्यक्ष फिल्म डीवीडी पर वाइडस्क्रीन और पैन और स्कैन अलग स्वरूपों में जारी किया जा था। यह टेलीविजन पर प्रसारित पर कार्टून नेटवर्क संयुक्त पर अमेरिका में ७ सितंबर, २००७.\n\nमें भारत, पर इसे प्रसारित किया गया है कार्टून नेटवर्क को ३१ अक्टूबर, २००७ में मूल अंग्रेजी ऑडियो और हिंदी डबिंग. यह फिर से जारी किया गया था VCD/DVD पर में. २००८, जारी साथ अंग्रेजी और हिन्दी के अलग डबिंग दो अलग पर VCD.\n\n\nफिल्म कार्नेगी पेंसिल्वेनिया, के नगर के रूप में के रूप में अच्छी तरह से अक्टूबर और नवंबर २००६ में क्रैनबेरी टाउनशिप में फिल्माया गया था।\n\n", "id": "502812", "title": "द हाँटींग हॉर: इस बारे में ना सोचें"}
{"url": "https://hi.wikipedia.org/wiki?curid=502813", "text": "गुंदी\n\nयह एक पेड़ का नाम है। इस पर लगने वाले फलों को गुँदे कहा जाता है। ये छोटे मीठे तथा गोंददार होते हैं। इसे 'डेला' भी कहते हैं।\n\n", "id": "502813", "title": "गुंदी"}
{"url": "https://hi.wikipedia.org/wiki?curid=502816", "text": "मेगडी\n\nये मेघवँश के मार्तंड ऋषि की पुत्री थी|जब भगवान एक कोढी का भेष धारण कर धरती पर आए तो किसी ने उस पर ध्यान ही नही दिया| लेकिन मार्तँड ऋषि ने जब उसके कराहने की आवाज सुनी तो वे उस को अपने घर ले जाकर खुब सेवा की| चुँकि भगवान तो ऋषि की परीक्षा लेने आए थे| कोढी ने ऋषि से इच्छा जताते हुए कहा कि मै चंद दिनो का मेहमान हूँ| मै मरने से पहले शादी करना चाहता हुँ लेकिन मुझ जैसे लहुलुहान कोढ़ी को कौन अपनी पुत्री ब्याहेगा| ऋषि को उस पर दया आई और अपनी पुत्री मेगडी से शादी करवाने का वचन दिया| शादी की पूर्ण तैयारिया की गई| ऋषि तो परीक्षा में सफल हुए लेकिन भगवान खुद फँस गए| भगवान शादी से पूर्व ही मेगडी को चार अंगुलिया दिखाकर चले गए जिसका अर्थ था चौथे जुग अर्थात कलयुग में शादी होगी| मेगडी आज भी दुल्हन रूप में भगवान की प्रतीक्षा कर रही है| कहा जाता है जिस दिन मेगडी की भगवान से शादी होगी ये पृथ्वी महाप्रलय हो जाएगी|\n", "id": "502816", "title": "मेगडी"}
{"url": "https://hi.wikipedia.org/wiki?curid=502821", "text": "लाद\n\nघोड़े तथा गधे के गोबर को मारवाडी भाषा में लाद कहा जाता है। इसका प्रयोग मिट्टी के साथ मिलाकर बर्तन चूल्हे आदि बनाने में किया जाता है।", "id": "502821", "title": "लाद"}
{"url": "https://hi.wikipedia.org/wiki?curid=502827", "text": "राईज़ ऑफ़ द गार्गोय्ल्स\n\nराईज़ ऑफ़ द गार्गोय्ल्स (फ्रेंच: La fureur des gargouilles, अंग्रेजी: Rise of the Gargoyles) एक २००९ टीवी फिल्म बिल कोरकोरन द्वारा निर्देशित और चैनल के लिए उत्पादन किया। इस में १८ फिल्म है मनेअटर श्रृंखला.\n\nपेरिस, फ्रांस में, दो श्रमिकों एक छिपे हुए कक्ष पाते हैं जबकि सेंट जीन आंद्रे चर्च के भूमिगत खुदाई. वे जगह में मूल्यवान वस्तुओं को इकट्ठा लेकिन वे एक प्राणी से हमला कर रहे हैं। इस बीच, बदनाम प्रोफेसर जैक रान्डेल, जो विशेषज्ञों द्वारा अस्वीकार कर दिया गार्गोय्ल्स के बारे में एक पुस्तक लिखी है अपने दोस्त कैरल झांकना बेखम जगह बाहर द्वारा प्रोत्साहित किया जाता है। वे रात के दौरान साइट में चुपके और जबकि कैरोल कुछ कलाकृतियों का संग्रह है, जैक अपने कैमरे के साथ रिकॉर्डिंग है। बाहर के नीले, जैक एक पंख राक्षस उसकी ओर आ रही देखता है और वह कैरल के साथ स्थान से चलाता है, लेकिन अपने कैमरे टूट जाता है। वे एक बार में जाने के लिए और एक विशाल पत्थर उनकी कार पर गिर जाता है। जैक अपने बोर्डिंग घर के लिए एक टैक्सी लेता है और कैरल पर हमला किया और उसके अपार्टमेंट में एक परनाला द्वारा मौत की सजा दी है। अगली सुबह, जैक कैरल शरीर को दिखाता है और कई हत्याओं के इंस्पेक्टर गिबेर्ट के प्रमुख संदिग्ध हो जाता है। जैक को एक सनसनीखेज समाचार पत्र, निकोल रिकार्ड के संवाददाता की तलाश का फैसला किया है और अपने कैमरामैन वॉल्श अपने टेप देता है। जब वॉल्श बुरी तरह आकार का दृश्य ठीक नहीं है, वह निकोल पता चलता है और वे कहते हैं कि जैक पागल नहीं है और वह एक परनाला चर्च के भूमिगत वास्तव में देखा था। वे चर्च पर लौटने के जांच करने के लिए तय है।\n\n\n\n", "id": "502827", "title": "राईज़ ऑफ़ द गार्गोय्ल्स"}
{"url": "https://hi.wikipedia.org/wiki?curid=502831", "text": "प्रति-कण\n\nकिसी भी कण से संबद्ध प्रतिकण भी होता है जिसका द्रव्यमान अभिन्न होता है लेकिन विद्युत आवेश विपरीत होता है। उदाहरण के लिये इलेक्ट्रॉन का प्रति-कण प्रति-इलेक्ट्रॉन एक धनावेशित कण जिसे पोजीट्रॉन कहते हैं, सामान्यतः इसे रेडियोधर्मी पदार्थों के क्षय से बनाया जाता है।\n\nप्रकृति के नियम कणों और प्रतिकणो के लिये लगभग सममितीय होते हैं। उदाहरण के लिये एक प्रतिप्रोटोन और पोजीट्रॉन से प्रति-हाइड्रोजन परमाणु का निर्माण होता है, जिसके गुणधर्म भी हाइड्रोजन परमाणु के समान ही हैं।\n\nप्रतिप्रोटोन और प्रति-न्यूट्रोन की खोज कैलिफोर्निया विश्वविद्यालय, बर्कले में १९५५ में एमिलियो जिनो सेग्रे और ओवेन चेम्बेर्लैन ने की। तब तक कण त्वरक प्रयोगों में कई अन्य अर्द्ध-परमाणविक कणों के प्रति-कणों की खोज हो चुकी थी। हाल ही के वर्षों में प्रति-पदार्थ के परमाणु, विशिष्ट विद्युत-चुम्बकीय क्षेत्रों की उपस्थिति में प्रति-प्रोटॉनों व पोजीट्रॉनों के संकलन से बन चुके हैं।\n\nडिराक समीकरण को हल करने पर हमें ऋणात्मक ऊर्जा की क्वांटम (प्रमात्रा) अवस्था प्राप्त होती है। परिणाम स्वरुप एक [इलेक्ट्रॉन अपनी ऊर्जा को विकिरित करते हुये ऋणात्मक ऊर्जा अवस्था को प्राप्त हो सकता है।\n\nयदि एक कण और प्रति-कण यथोचित क्वांटम अवस्था में हैं तो वो दोनों एक दूसरे को विलुप्त करके कोई अन्य कण का निर्माण कर सकते हैं। अभिक्रिया e + e → γ + γ (इलेक्ट्रॉन-पोजीट्रॉन का दो फ़ोटोनो में विलोपन) एक उदाहरण है। मुक्त आकाश में e + e → γ (इलेक्ट्रॉन-पोजीट्रॉन का एकल फ़ोटोन में विलोपन) सम्भव नहीं है क्योंकि इस अभिक्रिया में ऊर्जा व संवेग संरक्षण दोनों एक साथ सम्भव नहीं हैं। यद्यपि नाभिक के कुलाम क्षेत्र में यह सम्भव है।\n\nकण और प्रतिकण की क्वांटम अवस्थाओं का आवेश संयुग्मन (C), पैरिटी (Parity) (P) और समय व्युत्क्रमण (T) संकारको को आरोपित करके विनिमय किया जा सकता है। यदि formula_1 को क्वांटम अवस्था से निरुपित किया जाये जहाँ कण (n) का संवेग p, स्पिन J जिसका z-दिशा में घटक σ है, तब\nजहाँ n आवेश संयुग्मन अवस्था को निरुपित करता है, जो कि प्रतिकण अवस्था है। यदि T गतिकी की एक अच्छी सममिति है तो\nजहाँ अनुक्रमानुपाती चिह्न दर्शाता है कि यहाँ कला दक्षिण हस्थ दिशा में हो सकती है। अन्य शब्दों में कण और प्रतिकण का\n\n\"यह अनुभाग क्वांटम क्षेत्र सिद्धान्त के विहित प्रमात्रिकरण के संकेत-चिह्न, भाषा और सुझाव पर आधारित है।\n\nजब हम विलोपन और उपोजक (creation) संकारकों के बिना इलेक्ट्रोन के प्रमात्रिकरण करते हैं तो\n\nजहाँ क्वांटम संख्या \"p\" और σ का द्योतक \"k\" है और ऊर्जा को \"E(k)\", विलोपन संकारक को \"a\" से प्रदर्शित किया गया है। जब हम फर्मियोनों की बात करते हैं तो संकारक को प्रति क्रमविनिमय गुणधर्म का पालन करना चाहिए तथापि हेमिल्टोनियन को निम्नलिखित प्रकार से लिखा जा सकता है \n\nलेकिन यहाँ \"H\" का धनात्मक होना आवश्यक नहीं है क्योंकि \"E(k)\" का मान धनात्मक और ऋणात्मक कुछ भी हो सकता है और creation तथा विलोपन संकारकों के संयोजन का प्रत्याशित मान १ और ० हो सकता है\n\nअतः हमें प्रति-कण प्रस्तावित करना पड़ता है जिसके creation और विलोपन संकारक निम्नलिखित सम्बंध को संतुष्ट करते हों \n\nजहाँ अभिन्न \"p\" व विपरित σ और ऊर्जा के विपरित चिह्न द्योतक \"k\" है। तब हम इसे क्षेत्र को पुनः लिख सकते हैं\n\nजहाँ प्रथम योग धनात्मक ऊर्जा अवस्थाओं व द्वितीय योग ऋणात्मक ऊर्जा अवस्थाओं के लिये है। ऊर्जा\n\nजहाँ \"E\" एक अनन्त ऋणात्मक नियतांक है। निर्वात अवस्था शून्य कण व प्रतिकण formula_12 और formula_13 अवस्था है। अतः निर्वात की ऊर्जा \"E\" प्राप्त होती है। चूँकि सभी ऊर्जाएँ निर्वात के आपेक्षिक मापी जाती हैं, H धनात्मक निश्चित है।\n\n\n", "id": "502831", "title": "प्रति-कण"}
{"url": "https://hi.wikipedia.org/wiki?curid=502841", "text": "आइनस्टाइन क्षेत्र समीकरण\n\nआइनस्टाइन​ क्षेत्र समीकरण (Einstein field equations) भौतिकी में ऐल्बर्ट आइनस्टाइन​ के सामान्य सापेक्षता सिद्धांत में दस समीकरणों (इक्वेशनों) का एक समूह है जो पदार्थ और ऊर्जा द्वारा दिक्-काल (स्पेसटाइम) में पैदा की गई मरोड़ से होने वाले गुरुत्वाकर्षण के प्रभाव का वर्णन करता है। इसे आइनस्टाइन​ ने सन् १९१५ में आतानक विश्लेषण (टेन्सर अनैलिसिस) के रूप में छापा था। जिस तरह मैक्सवेल के समीकरण आवेश (चार्ज) और विद्युत धारा से उत्पन्न होने वाले विद्युतचुम्बकीय क्षेत्र की विवरण देते हैं उसी तरह आइनस्टाइन​ क्षेत्र समीकरण ऊर्जा, द्रव्यमान और चाल (गति) से दिक्-काल में उत्पन्न होने वाले बदलावों का बखान करते हैं।\n\n", "id": "502841", "title": "आइनस्टाइन क्षेत्र समीकरण"}
{"url": "https://hi.wikipedia.org/wiki?curid=502852", "text": "सावित्री\n", "id": "502852", "title": "सावित्री"}
{"url": "https://hi.wikipedia.org/wiki?curid=502857", "text": "श्रुतबोधम्\n\nश्रुतबोधम् महाकवि कालिदास द्वारा रचित काव्य ग्रन्थ है।\n", "id": "502857", "title": "श्रुतबोधम्"}
{"url": "https://hi.wikipedia.org/wiki?curid=502858", "text": "हरिणी रवि\n\nहरिणी रवि (जन्म: 20 दिसम्बर 1994) तमिल फ़िल्मों की मशहूर पार्श्वगायिका हैं। \n\nयह भारत की प्रमुख वायलिनवादक वी॰ वी॰ रवि और विशालं रवि की बेटी है। और यह राघव कृष्णा (गायक) की बहन है।\n\nहरिणी रवि चेन्नई में पैदा हुई थी। और सर शिवस्वामी कलालया स्कूल में पढ़ा। वह स्कूल स्तर पर संगीत, खेल, चित्रकला, भगवद गीता प्रतियोगिताओं के लिए कई पुरस्कार और पुरस्कार जीता है। हरिणी रवि उसे बचपन से पिता और मां के साथ कर्नाटक संगीत का प्रशिक्षण शुरू किया। वह अंग्रेजी और भारतीय भाषाओं में 2000 से अधिक विज्ञापन फिल्मों के लिए आवाज दी है।\n\nवह इलैयाराजा, ए.आर. रहमान, विद्या सागर ईमान, के भाग्यराज, दीना, विजय अंटोनी, कवी प्रिय तम्पि जैसे प्रतिष्ठित संगीत निर्देशकों के लिए कोरस और एकल गीत गाया है।\n", "id": "502858", "title": "हरिणी रवि"}
{"url": "https://hi.wikipedia.org/wiki?curid=502864", "text": "आल्कुबियेर इंजन\n\nआल्कुबियेर​ इंजन () एक प्रस्तावित वैज्ञानिक युक्ति है जिसमें भौतिकशास्त्री मिगेल आल्कुबियेर​ ने आइनस्टाइन​ क्षेत्र समीकरण (फ़ील्ड इक्वेशन​) का एक संभव हल देते हुए यह दिखाया था कि कुछ परिस्थितियों में किसी यान को प्रकाश की गति से भी तेज़ चलाया जा सकता है। सामान्य सापेक्षता सिद्धांत किसी भी वस्तु को साधारण दिक्-काल (स्पेसटाइम) में प्रकाश से तेज़ जाने की अनुमति नहीं देता। लेकिन सन् १९९४ में आल्कुबियेर​ ने दिखाया कि ऋणात्मक घनत्व की ऊर्जा () के प्रयोग से यान के पीछे के दिक्-काल को फैलाया जा सकता है और उसके आगे के दिक्-काल को सिकोड़ा जा सकता है। इस से यान इस मरोड़े हुए दिक्-काल में प्रकाश की गति से कम चलकर भी साधारण दिक्-काल के हिसाब से प्रकाश की गति से कहीं अधिक वेग पर चल सकता है। भौतिकी के नियमों के अनुसार ऐसी ऋणात्मक घनत्व की ऊर्जा उत्पन्न करने वाला विचित्र पदार्थ () वर्जित तो नहीं है लेकिन यह न तो कभी देखा गया है और न ही वैज्ञानिक इसे बनाने में अभी सक्षम हैं।\n\n", "id": "502864", "title": "आल्कुबियेर इंजन"}
{"url": "https://hi.wikipedia.org/wiki?curid=502869", "text": "वार्प इंजन\n\nवार्प इंजन () एक काल्पनिक इंजन है जिसके ज़रिये किसी तारायान को प्रकाश-से-तेज़ गतियों पर चलाया जा सके। सामान्य सापेक्षता सिद्धांत किसी भी वस्तु को साधारण दिक्-काल (स्पेसटाइम) में प्रकाश की गति से तेज़ जाने की अनुमति नहीं देता। 'वार्प' शब्द का मतलब 'मरोड़' होता है और काल्पनिक वार्प इंजन में दिक्-काल को मरोड़ने का विचार रखा जाता है। इस मरोड़े हुए दिक्-काल में यान प्रकाश की गति से कम भी चले तो भी जहाँ तक साधारण दिक्-काल का प्रशन है उसके अनुसार वह प्रकाश की गति से कहीं तेज़ वेग पर चल सकता है। वार्प इंजन की अवधारणा को बहुत सी विज्ञान कथा की कहानी, उपन्यासों और फ़िल्मों में प्रयोग किया जाता है। इनमें स्टार वार्स, स्टार ट्रेक, इत्यादि शामिल हैं।\n\nवास्तविक भौतिकी में भी कुछ आल्कुबियेर​ इंजन जैसे प्रस्ताव हैं जिनमें दिक्-काल को मरोड़कर प्रकाश की गति से तेज़ जाने के बारे में सोचा गया है हालांकि विज्ञान के वर्तमान स्तर पर ऐसा कुछ संभव नहीं है।\n\n", "id": "502869", "title": "वार्प इंजन"}
