{"url": "https://hi.wikipedia.org/wiki?curid=476359", "text": "सर्टिफ़िकैज़्योने दि इतालियानो कॉमे लिंगुआ स्त्रानिएरा\n\nसर्टिफ़िकैज़्योने दि इतालियानो कॉमे लिङ्गुआ स्त्रानिएरा ( अर्थ: इतालवी का विदेशी भाषा के रूप में प्रमाणन) इतालवी भाषा की निश्चित प्रवीणता परीक्षा है जो इतालवी भाषा को दूसरी या विदेशी भाषा के रूप में बोलने वालों के लिए इतालवी भाषा में कार्यनिर्वाह-क्षमता प्रमाणित करने की परीक्षा है। इसकी परीक्षा वर्ष में दो बार जून और दिसम्बर में आयोजित की जाती है। इस परीक्षा का प्रमाण-पत्र इतालवी विदेश मन्त्रलाय और अधिकतर इतालवी विश्वविद्यालयों द्वारा प्रवेश के लिए एक आवश्यकता के रूप में मान्यता प्राप्त है। इसकी परीक्षा को चार स्तरों में बाँटा गया है - आरम्भिक (CILS Uno), प्राथमिक (CILS Due), मध्यवर्ती (CILS Tre) और उन्नत (CILS Quattro)। सी.आई.एल.एस के पाँच भाग है:\n\nसी.आई.एल.एस का प्रमाण-पत्र यूनिवर्सिता पेर स्त्रानिएरि दि सिएना (\"Università per Stranieri di Siena\") द्वारा दिया जाता है और यह कानूनी तौर पर भाषाई सञ्चार क्षमता के रूप में आधिकारिक रूप से मान्यता प्राप्त है।\n\n", "id": "476359", "title": "सर्टिफ़िकैज़्योने दि इतालियानो कॉमे लिंगुआ स्त्रानिएरा"}
{"url": "https://hi.wikipedia.org/wiki?curid=476361", "text": "कोरियाई भाषा प्रवीणता परीक्षा\n\nकोरियाई भाषा प्रवीणता परीक्षा (세계한국말인증시험, \"Korean Language Proficiency Test (KLPT)\") कोरियाई को दूसरी या विदेशी भाषा के रूप में बोलने वालों की कोरियाई भाषा पर पकड़ परखने की परीक्षा है। इस भाषा परीक्षा का उद्देश्य यह जानना है कि क्या इस परीक्षा को देने वाला कोरियाई भाषा में इतना प्रवीण है कि वह कोरिया में रह और काम कर सके जहाँ कामकाज की प्रमुख भाषा कोरियाई है। आधारिक-के.एल.पी.टी, या बी-के.एल.पी.टी परीक्षा भी प्रदान की जाती है; इस संस्करण का उद्देश्य केवल यह जानना है कि क्या परीक्षार्थी कोरियाई भाषा में आधारिक बोलचाल में सक्षम है या नहीं।\n\n\n", "id": "476361", "title": "कोरियाई भाषा प्रवीणता परीक्षा"}
{"url": "https://hi.wikipedia.org/wiki?curid=476413", "text": "मिशन: इम्पॉसिबल (1988 टीवी शृंखला)\n\nमिशन: इम्पॉसिबल () एक अमेरिकी टेलीविजन शृंखला है जिसमे ख़ुफ़िया अमेरिकी सरकार के एजंटों की एक टीम, जिसे इम्पॉसिबल मिशन फ़ोर्स (आईएमएफ़) कहते है, के कई मिशन व कारनामे दिखाए जाते है। यह कार्यक्रम १९९६ की इसी नाम की का पुनर्निमाण है। इसमें पुराणी शृंखला से वापसी करने वाले पिटर ग्रेव्स ही एक मात्र अभिनेता है जिन्होंने जिम फेलिप्स की भूमिका अदा की थी, हालांकि दो पिछली शृंखला के दो अन्य सदस्य अतिथि भूमिका में आते है।\n\nइस शृंखला की घटनाएं मुख्य \"मिशन इम्पॉसिबल\" टीवी शृंखला के आखरी सत्र से १५ साल बाद शुरू होती है। जब ख़ुफ़िया मिशन इम्पॉसिबल फ़ोर्स का भविष्य का अध्यक्ष मारा जाता है तब जिम फ़िलिप को उसकी निवृत्ती से वापस लाया जाता है ताकि एक नई आईएमएफ़ टीम बनाई जा सके जो उस हत्यारे को पकड़ने का कार्य संपन्न करेगी।\n\nउसकी टीम में निकोलस ब्लैक, एक बहरूपिया और बेहतिरिन अभिनेता; मैक्स हार्टे, एक शक्तिशाली व्यक्ति; केसी रैंडल, एक मॉडल जो अब एजंट है; और ग्रैंट कोलियर, बार्नी कोलियर का बेटा जो एक तकनीकी जीनियस है, शामिल है। हत्यारे का पता लगाने के बाद जिम रूक कर टीम को एक साथ रखने का निर्णय लेता है। प्रथम सत्र के बिच में ही केसी एक मिशन के दौरान मारी जाती है और सीक्रेट सर्विस की एजंट शैनोन रीड उसकी जगा बाकी की शृंखला में ले लेती है। इस बदलाव के अलावा फिलिप्स की टीम बाकी की पुरी शृंखला में वही रहती है।\n\n\n", "id": "476413", "title": "मिशन: इम्पॉसिबल (1988 टीवी शृंखला)"}
{"url": "https://hi.wikipedia.org/wiki?curid=476418", "text": "भाई मतिदास\n\nभाई मतिदास सिख इतिहास के सर्वश्रेष्ठ शहीदों में गिने जाते हैं। वह ब्राह्मण जाति के थे |भाई मतिदास तथा उनके छोटे भाई सती दास और भाई दयाल दास नवें गुरु तेगबहादुर के साथ शहीद हुए थे। उनको औरंगजेब के आदेश से दिल्ली के चांदनी चौक में 09 नवम्बर 1675 को आरे से चीर दिया गया था। उन्हें मृत्यु स्वीकार थी, परंतु धर्म परिवर्तन नहीं। भाई मतिदास गुरु तेगबहादुर के प्रधानमंत्री थे। ‘भाई’ का सम्मान स्वयं गुरु गोबिंद सिंह ने इस परिवार को दिया था।\n\n\n", "id": "476418", "title": "भाई मतिदास"}
{"url": "https://hi.wikipedia.org/wiki?curid=476419", "text": "मिशन: इम्पॉसिबल\n\nमिशन: इम्पॉसिबल () एक अमेरिकी टेलीविजन शृंखला है जिसकी रचना व शुरूआती निर्माण ब्रुस गेलेर द्वारा किया गया है। इसमें ख़ुफ़िया अमेरिकी सरकार के एजंटों की एक टीम, जिसे इम्पॉसिबल मिशन फ़ोर्स (आईएमएफ़) कहते है, के कई मिशन व कारनामे दिखाए जाते हैं। पहले सत्र में टीम का निर्देशन डैन ब्रिग्स (स्टीवेन हिल) करता है और आगे से बाकि सत्रों में यह ज़िम्मेदारी जिम फिलिप्स (पिटर ग्रेव्स) निभाता है। इस शृंखला की विशेषता है ब्रिग्स या फिलिप्स को एक रिकॉडिंग द्वारा मिले निर्देश जो स्वयं नष्ट हो जाती है और जिसके बाद आने वाली धुन जिसे लालो शिफ्रिन ने रचा है।\n\nयह शृंखला का प्रसारण सीबीएस पर सितंबर १९६६ से मार्च १९७३ के बिच हुआ था। इसके बाद यह दो सत्रों के लिए एबीसी पर १९८८ से १९९० के बिच प्रसारित हुई जिसमें केवल ग्रेव्स ही एक मात्र ऐसे अभिनेता थे जो बने रहे। यह आगे चलकर लोकप्रिय फ़िल्म शृंखला की प्रेरणा स्रोत बनी जिसकी टॉम क्रूज़ ने १९९६ में अभिनय से शुरुआत की।\n", "id": "476419", "title": "मिशन: इम्पॉसिबल"}
{"url": "https://hi.wikipedia.org/wiki?curid=476421", "text": "2012 विश्व महिला कबड्डी प्रतियोगिता\n\n2012 विश्व महिला कबड्डी प्रतियोगिता पटना, भारत मे १ मार्च से ४ मार्च २०१२ के बीच अयोजित हुई। यह महिलाओं की प्रथम विश्व स्तरीय कबड्डी प्रतियोगिता थी। इस प्रतियोगिता मे १६ देशो के कबड्डी दलों ने भाग लिया था। यह प्रतियोगिता भारत ने ईरान को हराकर जीती। यह प्रतियोगिता पटना के पाटलिपुत्र स्टेडियम में आयोजित की गई थी।\n\nइस प्रतियोगिता मे १६ टीमों ने भाग लिया था जो इस प्रकार हैं:\n", "id": "476421", "title": "2012 विश्व महिला कबड्डी प्रतियोगिता"}
{"url": "https://hi.wikipedia.org/wiki?curid=476422", "text": "परमानन्द सिंह\n\nपरमानन्द सिंह (जन्म : 1905) फिजी के राजनेता, भूस्वामी तथा व्यापार-उद्यमी थे। वे उन तीन भारतीय-फिजियों में शामिल हैं जो फिजी के विधान परिषद (Legislative Council) के लिये अक्टूबर 1929 में चुने गये थे जब फिजी के भारतीयों को पहली बार अपना प्रतिनिधि चुनने का अवसर दिया गया था। अन्य दो व्यक्ति थे - विष्णु देव तथा जेम्स रामचन्दर राव। परमानन्द सिंह बा (Ba) के भूस्वामी थे तथा उन्होने समाचार पत्र प्रकाशन एवं अन्य व्यापारिक कार्यों को अंजाम दिया।\n\nपरमानंद सिंह का जन्म फिजी में 'बा' के यालालेवु (Yalalevu) में सन् 1905 को हुआ था। उनके पितर फिजी में ठेके के श्रमिक के रूप में लये गये थे। किन्तु अवसर पाकर वे सम्पन्न हो गये। वे आकलैण्ड कॉलेज में सन् १९२३ में स्नातक हुए। जब वे न्यू जीलैण्ड में थे तो रग्बी खेलते थे जो बहुत कम फीजी-भारतीय खेलते थे।\n\nजब वे फिजी लौटे तो व्यापारिक अवसर का लाभ लिया और 'कॉलोनियल सुगर रिफाइनिंग कम्पनी' (CSR) से जमीन लीज पर लेकर छोटे किसानों को पुनः लीज कर दी।\n", "id": "476422", "title": "परमानन्द सिंह"}
{"url": "https://hi.wikipedia.org/wiki?curid=476427", "text": "सोहन सिंह भकना\n\nबाबा सोहन सिंह भाकना (1870–1968) भारत के स्वतंत्रता संग्राम के क्रांतिकारी थे। वे गदर पार्टी के संस्थापक अध्यक्ष थे तथा सन् १९१५ के गदर आन्दोलन के प्रमुख सूत्रधार थे।\n\nलाहौर षडयंत्र केस में बाबा को आजीवन कारावास हुआ और सोलह वर्ष तक जेल में रहने के बाद सन् १९३० में रिहा हुए। बाद में वे भारतीय मजदूर आन्दोलन से जुड़े तथा किसान सभा और भारतीय कम्युनिस्ट पार्टी को अपना अधिकांश समय दिया।\n\n\n", "id": "476427", "title": "सोहन सिंह भकना"}
{"url": "https://hi.wikipedia.org/wiki?curid=476455", "text": "हामा\n\nयह सीरिया के मध्य में स्थित एक प्रमुख नगर है। यह २0११ ई। में हुई अरब क्रांति के दौरान राष्ट्रपति बसर अल असद के खिलाफ विद्रोह करने वालों का एक प्रमुख केंद्र बन गया था।", "id": "476455", "title": "हामा"}
{"url": "https://hi.wikipedia.org/wiki?curid=476480", "text": "तोबा ककड़\n\nतोबा ककड़, तोबा काकड़ () या तोबा ककड़ी () पाकिस्तान के पश्चिमी बलोचिस्तान प्रांत में स्थित सफ़ेद कोह पहाड़ों की एक दक्षिणी उपशाखा है। तोबा ककड़ की शुष्क पहाड़ियों से गुज़रने का सबसे प्रसिद्ध रास्ता बोलन दर्रा है जिसका भारतीय उपमहाद्वीप के इतिहास पर गहरा प्रभाव है क्योंकि बहुत सी जातियाँ और फ़ौजें इस से भारत और अफ़्ग़ानिस्तान व ईरान के बीच आई-गई हैं और यह हजारों सालों से लगातार एक व्यापार मार्ग बना रहा है। १९८० के दशक के बाद यह पर्वत ख़बरों में रहें हैं क्योंकि पहले इनमें पाकिस्तानी परमाणु विस्फोट परीक्षण स्थल होने की अफ़वाह थी और फिर बाद में यह शक़ हुआ की ओसामा बिन लादेन और उसके सहयोगी यहाँ छुपे हुए हैं। इस शृंखला को कभी-कभी बलोचिस्तान और अफ़्ग़ानिस्तान के बीच एक प्राकृतिक सीमा माना जाता है। चमन के शहर के बाद यह शृंखला दक्षिण-पश्चिम को मुड़ जाती है और उसके बाद इसे 'ख़्वाजा अमरान' के नाम से जाना जाता है।\n\n", "id": "476480", "title": "तोबा ककड़"}
{"url": "https://hi.wikipedia.org/wiki?curid=476481", "text": "ड्रैगन हार्ट: एक नई शुरुआत\n\nड्रैगन हार्ट: एक नई शुरुआत (अंग्रेज़ी: Dragonheart: A New Beginning) एक २००० फिल्म है। यह फिल्म १९९६ के फिल्म के लिए एक कड़ी है, ड्रैगन हार्ट जो सीधे इस वीडियो को जारी किया गया था। एक दूसरे अगली कड़ी: २०१५ में रिलीज होने के लिए कहा है।\n\n", "id": "476481", "title": "ड्रैगन हार्ट: एक नई शुरुआत"}
{"url": "https://hi.wikipedia.org/wiki?curid=476482", "text": "सफ़ेद कोह\n\nसफ़ेद कोह (), जिन्हें पश्तो में स्पीन ग़र () कहते हैं और जिन्हें १९वीं सदी तक हिन्दुस्तानी पर्वत () भी कहा जाता था, पूर्वी अफ़्ग़ानिस्तान और पाकिस्तान के पश्चिमोत्तरी संघ-शासित जनजातीय क्षेत्र के ख़ैबर और कुर्रम विभागों में स्थित एक पर्वत शृंखला है। हिन्दु कुश पर्वतों की इस उपशाखा का सबसे बुलंद शिखर ४,७६१ मीटर (१५,६२० फ़ुट) ऊँचा सिकराम पर्वत () है। विश्व प्रसिद्ध ख़ैबर दर्रा, जिसकी भारतीय इतिहास में बहुत बड़ी भूमिका रही है, इसी शृंखला का एक दर्रा है। सफ़ेद कोह की निचली पहाड़ियाँ ज़्यादातर बंजर और वृक्ष-रहित हैं लेकिन मुख्य पहाड़ों पर देवदार और चीड़ (पाइन) उगते हैं, हालांकि अफ़्ग़ान गृह युद्ध में इन वनों को बहुत नुक़सान पहुँचा है।\n\nसफ़ेद कोह का पश्तो नाम 'स्पीन ग़र' () है। क्योंकि संस्कृत और पश्तो दोनों हिन्द-ईरानी भाषाएँ हैं इसलिए इनमें बहुत से मिलते-जुलते सजातीय शब्द हैं। पश्तो का 'ग़र' () शब्द संस्कृत के 'गिरि' शब्द का सजातीय है और दोनों का अर्थ 'पहाड़' है। 'स्पीन' का अर्थ 'श्वेत'/'सफ़ेद' होता है।\n\n", "id": "476482", "title": "सफ़ेद कोह"}
{"url": "https://hi.wikipedia.org/wiki?curid=476488", "text": "डीप इम्पैक्ट (फिल्म)\n\nडीप इम्पैक्ट (अंग्रेज़ी: Deep Impact) एक 1998 विज्ञान कथा फिल्म आपदा नाटक है। एक अन्य फिल्म के रूप में जाना जाता है: आर्मागेडन इस फिल्म है, जो उत्तरी अमेरिका में जारी किया गया था के बाद के बारे में दो महीने जारी है। दोनों फिल्मों को इसी तरह से आलोचकों के द्वारा प्राप्त किया गया आर्मागेडन 41% अंक और गहरा प्रभाव पर 46% अंक के साथ: ।\n\nयह फिल्म इस धारणा है कि पृथ्वी एक लगभग 10 किमी व्यास धूमकेतु रेसिंग के साथ शुरू होता है।\n\nइस तरह के एक शरीर को मारा असली दुनिया स्थलीय जीव के पूरे के लिए आपदा मतलब (लेकिन इसकी संभावना नहीं है)।\n\nफिल्म आपदा की स्थिति और सबसे आगे के दृश्य प्रतिनिधित्व नहीं है, ये सिर्फ शुरुआत है और फिल्म का अंत है दिखाया गया है। सबसे पहले, मानव प्रतिक्रिया प्रस्तुत के बाद यह पता चला है कि पृथ्वी एक विशाल धूमकेतु टकराने और, फलस्वरूप, मानवता का एक बड़ा हिस्सा नष्ट हो जाएगा. अमेरिका एक बहुत बड़ा आश्रय का निर्माण करने के लिए, लेकिन यह \"सिर्फ एक लाख लोगों को, जो का चयन की क्षमता है और यह परिवार टूट जाता है के अलावा...\n\n\n", "id": "476488", "title": "डीप इम्पैक्ट (फिल्म)"}
{"url": "https://hi.wikipedia.org/wiki?curid=476503", "text": "महाराष्ट्र लोकसेवा आयोग\n\nमहाराष्ट्र लोकसेवा आयोग भारतीय संविधान की रचना है जिसके द्वारा महाराष्ट्र में लोकसेवाओं के लिए प्रतिनिधियों को उनकी योग्यता व आरक्षण के आधार पर चुना जाता है। इसका मुख्यालय मुंबई में है। इसका गठन भारतीय संविधान के लेख ३१५ के अंतर्गत किया गया था ताकि महाराष्ट्र सरकार का कार्य सही तरीके से सही प्रतिनिधियों की नियुक्ति द्वारा हो सके।\n", "id": "476503", "title": "महाराष्ट्र लोकसेवा आयोग"}
{"url": "https://hi.wikipedia.org/wiki?curid=476507", "text": "वासवदत्ता\n\nवासवदत्ता एक संस्कृत नाटक है। वासवदत्ता नामक राजकुमारी इसकी प्रमुख पात्र है। इसके रचयिता सुबन्धु हैं।\n\nइस काव्य का कथानक बहुत ही साधारण है। राजा चिन्तामणि के पुत्र युवराज कन्दर्पकेतु ने स्वप्न में एक अति सुन्दर युवती को देखा और उसके सौन्दर्य से इतना आकृष्ट हुआ कि राजकुमारी (वासवदत्ता) को ढूँढ़ने के लिए अपनी राजधानी से चल पड़ा। अपने मित्र मकरन्द के साथ वह विन्ध्य प्रदेश में पहुंचा। रात्रि में उसने एक शुक-दम्पत्ति के वार्तालाप को सुना और उसे ज्ञात हुआ कि उसके स्वप्न की राजकुमारी पाटलिपुत्र के राजा शृंगार-शेखर की पुत्री वासवदत्ता है और वह भी उससे (कन्दर्पकेतु से) प्रेम करती है और उसी को ढूढ़ने के लिए उसने तमालिका नाम की मैना को भेजा है। \n\nपक्षी से निर्दिष्ट दोनों प्रेमी-प्रेमिका पाटलिपुत्र में मिले। चूंकि वासवदत्ता के पिता ने उसका विवाह किसी विद्याधर से निश्चित कर रखा था, इसलिए दोनों ने अज्ञात पलायन का निश्चय किया। एक मायावी घोड़े से विन्ध्यपर्वत में पहुँचे। कंदर्पकेतु अभी सो ही रहा था कि वासवदत्ता भ्रमण के लिए वन में गई जहाँ किरातों के दो गणों ने उसका पीछा किया। किरातों के दोनों गण वासवदत्ता को प्राप्त करने के लिए आपस में झगड़ पड़े। वासवदत्ता भाग निकली और उसे एक आश्रम के बीच से निकलना पड़ा जहाँ संन्यासी\nने उसे शाप दिया और वह पत्थर में परिवर्तित हो गई। निराश हुए कंदर्पकेतु ने आत्महत्या करनी चाही परन्तु एक आकाश-ध्वनि ने इसका निवर्तन किया। अन्त में वह आश्रम में पहुँचा और उसके स्पर्श से राजकुमारी पुनः जीवित हो उठे।\n\nयद्यपि कथानक बहुत ही छोटा है तथापि लेखक की यह स्वकल्पित कृति है। इसका साम्य नहीं है। वार्तालाप करते\nहुए पक्षी, जादू के घोड़े, संन्यासियों का शाप एवं आकाशध्वनियां इत्यादि कई विषयों को लेखक ने प्रस्तावित किया है जो साधारणतः भारतीय लोक साहित्य में पाया जाता है। लेखक का उद्देश्य अपनी अलंकार-प्रतिभा का प्रदर्शन करना था न कि उपन्यास लिखने की शक्ति का। जैसा कि डॉ॰ सुशील कुमार डे का कहना है : ‘‘कथा की रोचकता घटनाओं में न होकर प्रेमियों के वैयक्तिक सौन्दर्य के चित्रण, उसकी उदारहृदयता, पारस्परिक निरतिशय अनुराग, इच्छापूर्ति का बाधक दुर्भाग्य, खण्डित-प्रेम की वेदना एवं सब परीक्षाओं और कठिनाइयों में भी मिलन तक प्रेम की सुरक्षा में ही होती है।’’\n\nवासवदत्ता संस्कृत काव्यशास्त्रियों से अभिहित गौड़ी शैली में लिखी गई है। गौड़ी का लक्षण विश्वनाथ ने साहित्यदर्पण में ‘‘श्लिप्ट शब्दयोजना, कठोरध्वनि वाले शब्दों का प्रयोग एवं समास बहुलता’’ दिया है। सुबन्धु ने अपनी रचना को कई साहित्यक अलंकारा से विभूषित किया है जिनमें से श्लेष प्रधान हैं। सुबन्धु का स्वयं कहना है कि उसका काव्य : \n\nवस्तुतः श्लेष को प्रस्तुत करने का उद्देश्य वक्रोक्ति की शोभा बढ़ाना है। उदाहरणतः एक युवती के सौन्दर्य का वर्णन करते हुए सुबन्धु कहते हैं : \n\nअर्थात् वानरों की सेना के समान सुग्रीव (युवतीपक्ष में सुन्दरग्रीव) और अंगद (युवतीपक्ष में अंगद नामक आभूषण विशेष) से सुशोभित थी। \n\nश्लेष के पश्चात् विरोधाभाष (विरोध के समान प्रतीति) अलंकार का प्रयोग आधिक्य से पाया जाता है। विरोधाभास में श्लेष की सहायता से वास्तविक अर्थ की प्रतीति होती है। उदाहरतः \nअर्थात् यद्यपि वह ‘ग्रह’ नहीं था तो भी काव्य शुक्र (जीव) बुध का ज्ञाता था। इस विरोधाभास का परिहार इस अर्थ\nसे होता है : यद्यपि वह चोरी इत्यादि से मुक्त था तो भी काव्य के सार को जानने में निष्णात था। परिसंख्या, मालादीपक, उत्प्रेक्षा, प्रौढ़ोक्ति, अतिशयोक्ति तथा काव्य-लिंग आदि दूसरे अलंकारों का भी सुबन्धु ने प्रयोग किया है। शब्दालंकारों में से अनुप्रास एवं यमक का प्रयोग किया गया है। अनुप्रास का उदाहरण दृष्टव्य है : \nअथवा\n\nलगभग समान रूप से ही प्रयुक्त यमक का उदाहरण इस प्रकार है : \n\nपाश्चात्य आलोचक डाक्टर ग्रे ने वासवदत्ता के बारे में कहा है :\n", "id": "476507", "title": "वासवदत्ता"}
{"url": "https://hi.wikipedia.org/wiki?curid=476509", "text": "स्टीवन सीगल\n\nस्टीवन फ़्रेडरिक सीगल (, जन्म १० अप्रैल १९५२) एक अमरीकी अभिनेता, लेखक, मार्शल आर्टिस्ट, गिटारवादक और सुरक्षा डेप्युटी शेरिफ है। ऐकिदो में ७वि वरीयता प्राप्त ब्लैक बेल्ट सीगल ने अपनी शुरुआत ऐकिडो प्रशिक्षक के रूप में जापान से की। वे जापान में ऐकिदो सिखाने वाले पहले बाहरी व्यक्ति बन गए। \n\nवे बाद में लॉस एंजिल्स, कैलिफोर्निया में आ गए जहां उन्हें अपने फ़िल्मी करियर की शुरुआत १९८८ में \"अबव द लॉ\" से की। १९९१ तक वे तिन सफल फ़िल्मों में कार्य कर चुके थे और \"अंडर सेज\" (१९९२) से वे और लोकप्रिय हो गए जिसमें उन्होंने नौसेना सील आतंकवाद-विरोधी विशेषज्ञ केसी रेबैक की भूमिका निभाई। इसके बाद \"ऑन डेडली ग्राउंड\" (१९९४, जिसका उन्होंने निर्देशन भी किया था) व \"अंडर सेज २: डार्क टेरिटरी\" (१९९५) सिनेमाघरों में असफल रही। ९० के मध्य में उन्होंने तिन सिनेमा फ़िल्मों व एक सीधा-वीडयो पर रिलीज़ फ़िल्म \"द पेट्रियट\" में कार्य किया। \"एक्ज़िट वुन्ड्स\" (२००१) और \"हाफ़ पास्ट डेड\" (२००२) के बाद से उनका करियर लगभग डीवीडी के लिए बनी कम बजट की फ़िल्मों पर ही सिकुड गया। १९९८ से २००९ के बिच वे ऐसी २२ फ़िल्मों में नज़र आए। ५९ की उम्र वे बड़े पर्दे पर २०१० में बनी फ़िल्म \"मैचेट\" में टोरेज़ के रूप में नज़र आए। २०११ के अनुसार वे फिलहाल वास्तविक कार्यक्रम \"स्टीवेन सीगल: लॉमेन\" में मशगुल है।\n\nसीगल एक रिकॉर्डिंग कलाकार व गिटारवादक भी है और स्टीवन सीगल इंटरप्राइज़ के संस्थापक भी। इसके साठ ही वे एक पर्यावरणवादी, पशु अधिकार कार्यकर्ता और १४वे दलाई लामा तेंजिन ग्यात्सो और तिबतियाई स्वतंत्रता संग्राम के समर्थक भी है।\n\n", "id": "476509", "title": "स्टीवन सीगल"}
{"url": "https://hi.wikipedia.org/wiki?curid=476519", "text": "द फॉरबिडन किंगडम\n\nद फॉरबिडन किंगडम (, ) २००८ में बनी चीनी - अमेरिकी मार्शल आर्ट्स पर आधारित साहसिक व रोमांचकारी फ़िल्म है जिसका निर्माण द वेंस्टीन कंपनी व लायंसगेट द्वारा किया गया है। जॉन फुसेको द्वारा लिखित व रोब मिन्कोफ़ द्वारा निर्देशित इस फ़िल्म में पहली बार मार्शल आर्ट्स फ़िल्मों के लोकप्रिय कलाकार जैकी चैन और जेट ली एक साथ आए हैं।\n\n\n", "id": "476519", "title": "द फॉरबिडन किंगडम"}
{"url": "https://hi.wikipedia.org/wiki?curid=476527", "text": "जेट ली\n\nली लियांजी (, ), जन्म २६ अप्रैल १९६३), या जिन्हें उनके अन्य नाम जेट ली से जाना जाता है, एक फ़िल्म अभिनेता, फ़िल्म निर्माता, चीनी मार्शल आर्टिस्ट, वुशू चैपियन व अंतर्राष्ट्रीय सितारे है जो बेजिंग में जन्मे थे और जिन्होंने चीनी राष्ट्रीयता २००९ में त्याग दी थी।\n\nतीन वर्षों तक वू बिन में प्रशिक्षण के बाद ली ने अपनी पहली राष्ट्रिय चैम्पियनशिप बेजिंग वुशू टीम के लिए जीती। १७ की उम्र में वुशू से निवृत्ती के बाद वे चीन में \"शाओलिन टेम्पल\" (१९८२) फ़िल्म से शुरुआत करके एक लोकप्रिय अभिनेता बन गए। उन्होंने आगे चलकर कई सफल मार्शल आर्ट्स फ़िल्मों में अभिनय किया, जिनमे मुख्य रूप से \"वंस अपोन अ टाइम इन चाइना\" शृंखला शामिल है जिसमें उन्होंने लोककथा के नायक वोंग फेई-हंग की भूमिका निभाई थी।\n\nली का हॉलीवूड फ़िल्मों में पहला किरदार \"लीथल वेपन ४\" (१९९८) में एक नकारात्मक भूमिका के रूप में था परन्तु उनका मुख्य पात्र के रूप में किरदार \"रोमियो मस्ट डाई\" (२०००) में था। इसके बाद उन्होंने कई हॉलीवूड फ़िल्मों में कार्य किया जिनमे \"किस ऑफ़ द ड्रैगन\" और \"अन्लिश्ड\" शामिल है। उन्होंने \"द फॉरबिडन किंगडम\" (२००८) में जैकी चैन के साथ, \"द एक्पेंडेबल्स\" (२०१०) में सिल्वेस्टर स्टेलोन के साथ और \"द ममी: टॉम्ब ऑफ़ द ड्रैगन एम्परर\" (२००८) में ब्रेंडन फ्रेज़र के साथ अभिनय किया है। वे होंग कोंग की फ़िल्म \"ओशियन हेवन\" (२०१०) में भी नज़र आए जिसका लेखन व निर्देशन कक्सु क्सिआओलू ने किया है।\n\n", "id": "476527", "title": "जेट ली"}
{"url": "https://hi.wikipedia.org/wiki?curid=476537", "text": "मावेन\n\nमार्स एटमोस्फेयर एंड वोलेटाइल एवोल्युसन (Mars Atmosphere and Volatile EvolutioN (MAVEN)) अर्थात मावेन मंगल ग्रह के परिवेश का अध्ययन के लिए बनाया गया अंतरिक्ष शोध यान है जो मंगल की कक्षा में परिक्रमा करता है। इसका लक्ष्य मंगल के वायुमण्डल और जल का पता लगाना है जिसके बारे में परिकल्पित है कि वहाँ पहले कुछ हुआ करता था जो समय के साथ खो गया। मावेन के प्रमुख अन्वेषक लॉकहीड मार्टीन स्पेस सिस्टम, कोलोराडो विश्वविद्यालय, यूनिवर्सिटी ऑफ़ कैलिफोर्निया, बर्कले तथानासा गोडार्ड स्पेस फ्लाइट सेंटर हैं।\n\n\n", "id": "476537", "title": "मावेन"}
{"url": "https://hi.wikipedia.org/wiki?curid=476539", "text": "द क्वींस हेड, मॉनमाउथ\n\nद क्वींस हेड () एक मयख़ाना (पब) है जो 1, सेंट जेम्स स्ट्रीट, मॉनमाउथ, वेल्स, संयुक्त राजशाही में स्थित है। इसे द क्वींस हेड होटल के नाम से भी जाना जाता है, तथा अतीत में इसे क्वींस हेड इन (सराय) भी कहा जाता था। क्वींस हेड मॉनमाउथ शहर का सबसे पहला सामुदायिक मयख़ाना है तथा इसकी इमारत संयुक्त राजशाही की ग्रेड द्वितीय सूचीबद्ध इमारत है। मयख़ाने में रहने की व्यवस्था भी है। पब में रात्रि के समय लोकप्रिय जैज़ और आयरिश जैम-सत्र भी आयोजित किए जाते हैं। पब के परिसर में भूतों को देखने कि कई रिपोर्ट भी सामने आई हैं; क्वींस हेड को वेल्स में तीसरी सबसे भूतिया सराय कहा जाता है।\n\nमयख़ाने की इमारत 27 जून 1952 से संयुक्त राजशाही की सांविधिक लिस्ट ऑफ बिल्डिंग्स ऑफ स्पेशल आर्किटेक्चरल और हिस्टोरिक इंटरेस्ट में ग्रेड द्वितीय सूचीबद्ध है। इमारत का निर्माण सोलहवीं सदी के आसपास हुआ था। 17 वीं सदी में हुआ मूल प्लास्टर का काम अभी भी मयख़ाने की छत पर देखा जा सकता है। अपने निर्माण के बाद से इमारत में कई परिवर्तन किए जा चुके हैं।\n\nमयख़ाने में कुछ गोपनीय छिपने की जगह हैं। अंग्रेज़ी गृहयुद्ध के दौरान ऑलिवर क्रॉमवेल कई अवसरों पर क्वींस हेड में रहें थे। ऐसे ही एक अवसर पर उनकी हत्या करने का षड्यंत्र रचा गया था, परन्तु अपने नियोग को पूर्ण करने से पहले ही गुप्तघाती का मयख़ाने में पीछा किया गया व गोली मारकर उसकी हत्या कर दी गई।\n\nवर्ष 2005 के जून में क्वींस हेड एक सामुदायिक मयख़ाना बन गया। स्थानीय व्यवसायियों के समूह ने मयख़ाने का स्वामित्व उसे \"सभी का स्वागत करने वाला पब बनाने\" के उद्देश्य से ग्रहण कर लिया तथा पब में लाइव संगीत और एक छोटा सा पुस्तकालय भी उपलब्ध कराया। वर्तमान समय में पब मूल सदस्यों में से सिर्फ एक सदस्य द्वारा संचालित किया जाता है।\n", "id": "476539", "title": "द क्वींस हेड, मॉनमाउथ"}
{"url": "https://hi.wikipedia.org/wiki?curid=476545", "text": "अंतरिक्ष अन्वेषण\n\nअंतरिक्ष यात्रा या अंतरिक्ष अन्वेषण ब्रह्माण्ड की खोज और उसका अन्वेषण अंतरिक्ष की तकनीकों का उपयोग करके करने को कहते हैं। अंतरिक्ष का शारीरिक तौर पर अन्वेषण मानवीय अंतरिक्ष उड़ानों व रोबोटिक अंतरिक्ष यानो द्वारा किया जाता है।\n\nहालाँकि खगोलविज्ञान के ज़रिए हम अंतरिक्ष में मौजूद वस्तुओं का निरिक्षण मानव इतिहास में लंबे समय से करते आ रहे हैं परन्तु २०वि सदी की शुरुआत में बड़े व कारगर रॉकेटों के कारण हमने अंतरिक्ष अन्वेषण को एक सत्य बना दिया है। अंतरिक्ष अन्वेषण में आधुकिन वैज्ञानिक अनुसन्धान, कई राष्ट्रों को एक जुट करना, मानवता का भविष्य में जीवित रहना पक्का करना और अन्य देशों के खिलाफ़ सैन्य व सैन्य तकनीकों का विकास करना शामिल है। कई बार अंतरिक्ष अन्वेषण पर अलग-अलग तरह से टिका की गई है।\n\nअंतरिक्ष अन्वेषण का उपयोग शीत युद्ध जैसे कालों में अपना कौशल व वर्चस्व सिद्ध करने के लिए अक्सर होता आया है। अंतरिक्ष अन्वेषण की शुरुआत सोवियत संघ और अमेरिका के बिच शुरू हुई \"अंतरिक्ष होड़\" से हुई जब सोवियत संघ ने ४ अक्टूबर १९५७ को मानव-निर्मित पहली वस्तु, स्पुतनिक 1 पृथ्वी की कक्षा में प्रक्षेपित किया था और इसके बाद अमेरिकी अपोलो ११ अंतरिक्ष यान को चंद्रमा पर २० जुलाई १९६९ को उतारा गया था। इन दोनों घटनाओं को अपने काल की बड़ी उपलब्धि के रूप में देखा जाता है। सोवित अंतरिक्ष कार्यक्रम ने कई शुरूआती उपलब्धियां हासिल की जिनमे १९५७ में पहले जीवित प्राणी को कक्षा में भेजना, १९६१ में पहली मानवीय अंतरिक्ष उड़ान (यूरी गगारिन वोस्तोक 1 में), १९६५ में पहला अंतरिक्ष में कदम (एलेक्सी लेओनोव द्वारा), १९६६ में किसी बाह्य अंतरिक्ष वस्तु पर पहली स्वयंचलित लैंडिंग और १९७१ में पहला अंतरिक्ष स्टेशन (सल्यूट 1) भेजना शामिल है।\n\nअन्वेषण व खोज के पहले २० वर्षों बाद एक-तरफा उड़ानों से ध्यान पुनः उपयोग में लाए जा सकने वाले स्रोतों की ओर मुड़ा जिनमे स्पेस शटल कार्यक्रम शामिल है और होड़ से मिलजुल कर काम करने पर केंद्रित हुआ जिसका परिणाम अंतर्राष्ट्रीय अंतरिक्ष स्टेशन (आईएसएस) है।\n\n२००० में पीपल्स रिपब्लिक ऑफ़ चाइना ने एक सफल मानव अंतरिक्ष उड़ान कार्यक्रम की शुरुआत की। इसके साथ ही युओपीय संघ, जापान और भारत ने भी भविष्य में मानवी अंतरिक्ष मिशनों की योजना बनाई है। चीन, रूस, जापान और भारत ने २१वि सदी में चंद्रमा पर मानव अभियानों की शुरुआत ककी है और युओपीय संघ ने चंद्रमा और मंगल, दोनों पर मानव अभियानों की शुरुआत करने का निर्णय लिया है। १९९० के बाद से कई निजी कंपनियों ने अंतरिक्ष पर्यटन को बढ़ावा देना शुरू किया है और इसके बाद चंद्रमा का निजी अन्वेषण भी करने की मांग की है।\n", "id": "476545", "title": "अंतरिक्ष अन्वेषण"}
{"url": "https://hi.wikipedia.org/wiki?curid=476546", "text": "एक्सोमार्स\n\nएक्सोमार्स (ExoMars), वर्तामान या भूतपूर्व के, मंगल जीवन के जैविक संकेतो की खोज हेतू मंगल के लिए एक रोबोटिक अभियान है | हाल में यह खगोल जैविकी अभियान, रूसी संघीय अंतरिक्ष एजेंसी (रोस्कोस्मोस) के सहयोग से यूरोपीय अंतरिक्ष एजेंसी (इसा) के अधीन विकासशील है |\n\nइस अभियान के तहत यूरोप एवं रूस ने मंगलग्रह के लिए संयुक्त रूप से मानवरहित यान एक्सोमार्स-2016 प्रक्षेपित किया है। \n\nयूरोप एवं रूस ने 14 मार्च 2016 को संयुक्त रूप से कजाखिस्तान से एक मानवरहित अन्तरिक्ष यान, एक्सोमार्स 2016, प्रक्षेपित किया. यह यान मंगल ग्रह के वातावरण में गैसों की मौजूदगी के सबूत ढूंढने की कोशिश करेगा और यह पता लगाएगा कि क्या वहां कभी जीवन था या अभी भी वहां जीवन है। \n\nदो चरणीय मंगल खोज अभियान के पहले चरण एक्सोमार्स-2016 में रूस के प्रोटोन रॉकेट कजाखिस्तान प्रक्षेपण केंद्र से प्रक्षेपित किया गया। \n\nयह मिशन दो चरणों में तय किया गया है, इसके पहले चरण में बेहद उच्च तकनीकी उपकरणों से लैस ट्रेस गैस आर्बिटर या टीजीओ 308 मिलियन मील की दूरी तय कर 19 अक्तूबर को लाल ग्रह पर पहुंचेगा। इसका मुख्य कार्य मंगल के फोटो लेना और इसकी हवा का विश्लेषण करना है। टीजीओ अपने साथ एक मार्स लैंडर श्चियापारेली को भी लेकर गया है। \n\nइसके दूसरे चरण में वर्ष 2018 में मार्स रोवर को प्रक्षेपित किया जायेगा लेकिन धन की कमी के चलते इसमें देरी होने की संभावना है। ईएसए के एक दस्तावेज के अनुसार, लेकिन पहला चरण योजना के अनुरूप तथा बड़ी उम्मीदों के साथ आगे बढ़ रहा है। यह पता लगाएगा कि मंगल पर आज भी जीवन है। \n\nवर्तमान में मंगल ग्रह पर दो रोवर कार्यरत हैं। यह दोनों रोवर हैं क्यूरोसिटी एवं ओपोर्च्युनिटी जिन्हें अमेरिकी अन्तरिक्ष एजेंसी नासा द्वारा भेजा गया।\n\n", "id": "476546", "title": "एक्सोमार्स"}
{"url": "https://hi.wikipedia.org/wiki?curid=476555", "text": "पश्तून लोगों के प्राचीन इस्राएलियों के वंशज होने की अवधारणा\n\nपश्तून लोगों के प्राचीन इस्राएलियों के वंशज होने की अवधारणा () १९वीं सदी के बाद से बहुत पश्चिमी इतिहासकारों में एक विवाद का विषय बनी हुई है। पश्तून लोक मान्यता के अनुसार यह समुदाय इस्राएल के उन दस क़बीलों का वंशज है जिन्हें लगभग २,८०० साल पहले असीरियाई साम्राज्य के काल में देश-निकाला मिला था।\n\nपख़्तूनों के बनी इस्राएल होने की बात सोलहवीं सदी ईसवी में जहांगीर के काल में लिखी गयी किताब “मगज़ाने अफ़ग़ानी” में भी मिलती है। अंग्रेज़ लेखक अलेक्ज़ेंडर बर्न ने अपनी बुख़ारा की यात्राओं के बारे में सन् १८३५ में भी पख़्तूनों द्वारा ख़ुद को बनी इस्राएल मानने के बारे में लिखा है। हालांकि पख़्तून ख़ुद को बनी इस्राएल तो कहते हैं लेकिन धार्मिक रूप से वह मुसलमान हैं, यहूदी नहीं। अलेक्ज़ेंडर बर्न ने ही पुनः १८३७ में लिखा कि जब उसने उस समय के अफ़ग़ान राजा दोस्त मोहम्मद से इसके बारे में पूछा तो उसका जवाब था कि उसकी प्रजा बनी इस्राएल है इसमें संदेह नहीं लेकिन इसमें भी संदेह नहीं कि वे लोग मुसलमान हैं एवं आधुनिक यहूदियों का समर्थन नहीं करेंगे। विलियम मूरक्राफ़्ट ने भी १८१९ व १८२५ के बीच भारत, पंजाब और अफ़्ग़ानिस्तान समेत कई देशों के यात्रा-वर्णन में लिखा कि पख़्तूनों का रंग, नाक-नक़्श, शरीर आदि सभी यहूदियों जैसा है। जे बी फ्रेज़र ने अपनी १८३४ की 'फ़ारस और अफ़्ग़ानिस्तान का ऐतिहासिक और वर्णनकारी वृत्तान्त' नामक किताब में कहा कि पख़्तून ख़ुद को बनी इस्राएल मानते हैं और इस्लाम अपनाने से पहले भी उन्होंने अपनी धार्मिक शुद्धता को बरकरार रखा था। जोसेफ़ फ़िएरे फ़ेरिएर ने १८५८ में अपनी अफ़ग़ान इतिहास के बारे में लिखी किताब में कहा कि वह पख़्तूनों को बेनी इस्राएल मानने पर उस समय मजबूर हो गया जब उसे यह जानकारी मिली कि नादिरशाह भारत-विजय से पहले जब पेशावर से गुज़रा तो यूसुफ़ज़ाई कबीले के प्रधान ने उसे इब्रानी भाषा (हीब्रू) में लिखी हुई बाइबिल व प्राचीन उपासना में उपयोग किये जाने वाले कई लेख साथ भेंट किये। इन्हें उसके ख़ेमे में मौजूद यहूदियों ने तुरंत पहचान लिया।\n\nजार्ज मूरे द्वारा इस्राएल की दस खोई हुई जातियों के बारे में जो शोधपत्र 1861 में प्रकाशित किया गया है, उसमे भी उसने स्पष्ट लिखा है कि बनी इस्राएल की दस खोई हुई जातियों को अफ़ग़ानिस्तान व भारत के अन्य हिस्सों में खोजा जा सकता ह। वह लिखता है कि उनके अफ़्गानिस्तान में होने के पर्याप्त सबूत मिलते हैं। वह लिखता है कि पख्तून की सभ्यता संस्क्रति, उनका व उनके ज़िलों गावों आदि का नामकरण सभी कुछ बनी इस्राएल जैसा ही है। [George Moore,The Lost Tribes]इसके अलावा सर जान मेक़मुन, Sir George Macmunn (Afghanistan from Darius to Amanullah, 215), कर्नल जे बी माल्लेसोन (The History of Afghanistan from the Earliest Period to the outbreak of the War of 1878, 39), कर्नल फ़ैलसोन (History of Afghanistan, 49), जार्ज बेल (Tribes of Afghanistan, 15), ई बलफ़ोर (Encyclopedia of India, article on Afghanistan), सर हेनरी यूल Sir Henry Yule (Encyclopædia Britannica, article on Afghanistan), व सर जार्ज रोज़ (Rose, The Afghans, the Ten Tribes and the Kings of the East, 26).भी इसी नतीजे पर पहुंचे हैं हालांकि उनमे से किसी को भी एक दूसरे के लेखों की जानकारी नहीं थी। मेजर ए व्ही बेलो (Major H. W. Bellew,) कन्दाहार राजनीतिक अभियान पर गया था, इस अभियान के बारे में Journal of a Mission to Kandahar, 1857-8. में फिर दोबारा 1879 में अपनी किताब Afghanistan and Afghans. में एवं 1880 में अपने दो लेक्चरों में जो the United Services Institute at Simla: \"A New Afghan Question, or \"Are the Afghans Israelites?\" विषय पर कहता है एवं The Races of Afghanistan. नामक किताब में भी यही बात लिखता है फिर सारी बातें An Enquiry into the Ethnography of Afghanistan, जो 1891 में प्रकाशित हुई, यही सब बातें लिखता है।\nIइस किताब में वह क़िला यहूदी का वर्णन करता है। (\"Fort of the Jews\") (H.W. Bellew, An Enquiry into the Ethnography of Afghanistan, 34), जो कि उनके देश की पूर्वी सीमा का नाम थ। वह दश्त ए यहूदी का भी वर्णन करता है। Dasht-i-Yahoodi (\"Jewish plain\") (ibid., 4), जो मर्दान ज़िले में एक जगह है। वह इस नतीजे पर पहुंचा कि अफ़ग़ानों का याक़ूब, इसाइयाह मूसा एक्षोडस इस्राएली युद्धों फ़िलिस्तीन विजय आर्च ओफ़ कोवीनेंट साऊल का राज्याभिषेक आदि आदि के बारे में बताया जाना व सबूत मिलना जो कि केवल बाईबिल में ही मिल सकते थे, जबकि वहां पर हमसे पहले कोई ईसाई गया नहीं था, यह स्पष्ट करता है कि अफ़ग़ान लोग बाइबिल की पाँच किताबों के ज्ञाता थे। इसका केवल एक ही सार निकलता है कि वे बनी इस्राएल थे व अपनी परंपराओं के तहत पीढी दर पीढी ज्ञान को बचाए रखा। (Ibid., 191) थोमस लेड्ली ने Calcutta Review, में एक लेख लिखा जो उसने दो भागो में प्रकाशित किया। जिसमे वह लिखता है कि यूरोपीय लोग उस समय खुद को भ्रम में डाल देते हैं जब वे इस सच्चाई पर बात करते हैं कि अफ़ग़ान लोग खुद को बनी इस्राएल कहते हैं लेकिन साथ ही यहूदी मूल के होने से इंकार करते हैं। उसी के शब्दों में देखें। \"The Europeans always confuse things, when they consider the fact that the Afghans call themselves Bani Israel and yet reject their Jewish descent. Indeed, the Afghans discard the very idea of any descent from the Jews. They, however, yet claim themselves to be of Bani Israel.\" [Thomas Ledlie, More Ledlian,Calcutta Review, January, 1898] लेडली इसे समझाने की कोशिश करते हुए लिखता है कि दाऊद के घर से अलग होने के बाद बनी इस्राएल में से केवल यहूदा के घराने का नाम यहूदी पड़ा एवं उसके बाद से उनका अपना अन्य बनी इस्राएल से अलग इतिहास हैं उसी के शब्दों में देखें तो वह इस प्रकार लिखता है। \"Israelites, or the Ten Tribes, to whom the term Israel was applied – after their separation from the House of David, and the tribe of Judah, which tribe retained the name of Judah and had a distinct history ever after. These last alone are called Jews and are distinguished from the Bani Israel as much in the East as in the West.\" [Ibid., 7]\nआधुनिक इतिहास व शोध।\nअन्य अनेक समकालीन इतिहास कारों के साथ डा अल्फ़्रेड एडरशीम लिखता है कि आधूनिक शोध से यह साबित हो गया है कि अफ़ग़ान लोग इस्राएल के खोए हुए घरानों के वंशज ही हैं।\n\"Modern investigations have pointed the Afghans as descendants from the Lost Tribes.\" [Dr. Alfred Edersheim, The Life and Times of Jesus, the Messiah, 15] सर थामस होल्डिक अपनी किताब The Gates of India में कहता है कि एक बहुत महत्वपूर्ण क़ौम है जो खुद को बनी इस्राएल कहती है। यह क़ौम खुद को इस्राएली ख़ैश व हैम के वंशज बताते हैं। इनके रीति रिवाजो व नैतिक नियमो में रहस्यमय तरीके से मूसा की शरीयत की बातें शामिल हैं। वे एक त्योहार भी मनाते हैं जो पूरी तरह से मूसा के Passover,… जैसा ही है। कोई भी इसकी वजह इसके अलावा कुछ नहीं बता सकता जो यह लोग दावा करते हैं। यह लोग अफ़ग़ानिस्तान के निवासी हैं। उसके शब्द इस प्रकार हैं। \"But there is one important people (of whom there is much more to be said) who call themselves Bani Israel, who claim a descent from Cush and Ham, who have adopted a strange mixture of Mosaic Law in Ordinances in their moral code, who (some sections at least) keep a feast which strongly accords with the Passover,… and for whom no one has yet been able to suggest any other origin than the one they claim, and claim with determined force, and these people are the overwhelming inhabitants of Afghanistan.\" – Sir Thomas Holditch, The Gates of India, 49. सन 1957 में इत्ज़ाक बिन ज़्वी जो इस्राएल का दूसरा राष्ट्रपति था लिखता है कि पश्तो के पूर्वज इस्राएली थे उन्होने अपनी परंपराओ को क़ायम रखा है।। अनेक जातियां हैं जिन्होने इस्लाम अपनाने के साथ साथ अपना पिछला विश्वास त्याग दिया। उदाहरण के लिये अरब मूलतः एक मूर्तिपूजक क़बीला थे, उन्होने मूर्तिपूजा छोड़ दी। ईरानी आग की पूजा करते थे, उन्होने इस्लाम अपनाने के बाद इसे छोड़ दिया। सीरिया के लोगो ने इस्लाम अपनाने के बाद अपना ईसाई मत त्याग दिया। अनेक लोग जिनमे यहूदी व ग़ैर यहूदी दोनो ही हैं, अफ़ग़ानिस्तान गये हैं, एव उनकी परंपराओं को देखा है। यह परंपराएं यूरोप के कई एनसाइक्लोपीडियाओ में भी दर्ज हैं। यह परंपराए उनके इस्राएली मूल के होने का ठोस सबूत हैं। परंपराए पीढी दर पीढी मौखिक रूप से जाती हैं। देशों के इतिहास का बड़ा हिस्सा लिखित रेकार्ड पर नहीं बल्कि इसी प्रकार की मौखिक परंपराओ के मार्फ़त ज़िन्दा रहता है।\nउसी के शब्दो में देखे तो वे इस प्रकार हैं।\"The Afghan tribes, among whom the Jews have lived for generations, are Moslems who retain to this day their amazing tradition about their descent from the Ten Tribes. It is an ancient tradition, and one not without some historical plausibility. A number of explorers, Jewish and non-Jewish, who visited Afghanistan from time to time, and students of Afghan affairs who probed into literary sources, have referred to this tradition, which was also discussed in several encyclopedias in European languages. The fact that this tradition, and no other, has persisted among these tribes is itself a weighty consideration. Nations normally keep alive memories passed by word of mouth from generation to generation, and much of their history is based not on written records but on verbal tradition. This was particularly so in the case of the nations and the communities of the Levant. The people of the Arabian Peninsula, for example, derived all their knowledge of an original pagan cult, which they abandoned in favor of Islam, from such verbal tradition. So did the people of Iran, formerly worshipers of the religion ofZoroaster; the Turkish andMongol tribes, formerlyBuddhists and Shamanists; and the Syrians who abandoned Christianity in favor of Islam. Therefore, if the Afghan tribes persistently adhere to the tradition that they were once Hebrews and in course of time embraced Islam, and there is not an alternative tradition also existent among them, they are certainly Jewish.\" [The Exiled and the Redeemed]\n\n", "id": "476555", "title": "पश्तून लोगों के प्राचीन इस्राएलियों के वंशज होने की अवधारणा"}
{"url": "https://hi.wikipedia.org/wiki?curid=476559", "text": "अफ़रीदी\n\nअफ़रीदी () या आफ़रीदी (), जो स्वयं को पश्तो में 'अपरीदी' () बुलाते हैं, एक प्रमुख पश्तून क़बीले का नाम है। अफ़रीदी लोग अफ़्ग़ानिस्तान और पाकिस्तान में पूर्वी सफ़ेद कोह पर्वती-क्षेत्र, पश्चिमी पेशावर वादी और पूर्वी नंगरहार प्रान्त में बसते हैं। पाकिस्तान के संघ-शासित क़बाईली क्षेत्रों के ख़ैबर विभाग, पेशावर सरहदी क्षेत्र और कोहाट सरहदी क्षेत्र में भी अफ़रीदी विस्तृत हैं। वे इसी इलाके के प्रसिद्ध ख़ैबर दर्रे के दोनों तरफ़ रहते हैं। बहुत से अफ़रीदी भारत के उत्तर प्रदेश, बिहार और जम्मू व कश्मीर राज्यों में भी रहते हैं।\n\n", "id": "476559", "title": "अफ़रीदी"}
{"url": "https://hi.wikipedia.org/wiki?curid=476563", "text": "आदिम-हिन्द-यूरोपीय लोग\n\nआदिम-हिन्द-यूरोपीय यूरेशिया में बसने वाले उन प्राचीन लोगों को कहा जाता है जो आदिम-हिन्द-यूरोपीय भाषा बोलते थे। इनके बारे में जानकारी भाषावैज्ञानिक तकनीकों से और कुछ हद तक पुरातत्व-विज्ञान (आर्कियोलोजी) से आई है। आधुनिक युग में अनुवांशिकी (जेनेटिक्स) के ज़रिये भी इनकी जातीयता के बारे में जानकारी मिल रही है। बहुत से इतिहासकारों का मानना है कि यह लोग ४००० ईसापूर्व के काल में पोंटिक-कैस्पियाई स्तेपी क्षेत्र में बसा करते थे और २,००० ईसापूर्व तक अनातोलिया, पश्चिमी यूरोप, मध्य एशिया और दक्षिणी साइबेरिया तक विस्तृत हो चुके थे। आनुवंशिकी नज़रिए से बहुत से विद्वान अब इन्हें पितृवंश समूह आर१ए का वंशज मानते हैं।\n\n", "id": "476563", "title": "आदिम-हिन्द-यूरोपीय लोग"}
{"url": "https://hi.wikipedia.org/wiki?curid=476568", "text": "कुर्रम नदी\n\nकुर्रम नदी () अफ़्ग़ानिस्तान के पकतिया और ख़ोस्त प्रान्तों और पाकिस्तान के ख़ैबर-पख़्तूनख़्वा प्रांत में बहने वाली ३०० किमी से ज़रा लम्बी एक नदी है। इसे वैदिक संस्कृत में ऋग्वेद में क्रुमू नदी के नाम से वर्णित किया गया था। यह अफ़्ग़ानिस्तान की तरफ़ सफ़ेद कोह की पहाड़ियों से उतरकर जलालाबाद शहर के पास सीमा पार कर के पाकिस्तान में दाख़िल होती है। वहाँ आगे चलकर यह सिन्धु नदी में विलय हो जाती है।\n\n", "id": "476568", "title": "कुर्रम नदी"}
{"url": "https://hi.wikipedia.org/wiki?curid=476573", "text": "नचिकेत दिघे\n\nनचिकेत दिघे (बोर्न: ११ नवम्बर १९८७) एक भारतीय अभिनेता और आवाज अभिनेता है। उसकी मातृभाषा भाषाओं हिंदी और मराठी हैं। वह सबसे अच्छा उसकी हिन्दी रॉन वीज़्ली के रूप में रूपर्ट ग्रिंट भूमिका पर हैरी पॉटर फिल्म श्रृंखला में, आवाज की डबिंग के लिए जाना जाता है। वह दूसरी फिल्म और बाद के बाद से यह कर गया है।\nवह आधिकारिक तौर पर करने के लिए आधिकारिक हिन्दी आवाज डब से अधिक कलाकार होने की पुष्टि की है: और .\n\nकेविन और टोबी विभिन्न आयु समूहों में क्रमशः रहे हैं के बावजूद, दिघे उनकी आवाज की गुणवत्ता मैच जब यह डब हिन्दी के लिए आता है सक्षम है।\n", "id": "476573", "title": "नचिकेत दिघे"}
{"url": "https://hi.wikipedia.org/wiki?curid=476575", "text": "कुर्रम वादी\n\nकुर्रम () पाकिस्तान के पश्चिमोत्तर में अफ़्ग़ानिस्तान से लगी हुई एक सुन्दर वादी है। प्राचीनकाल में इसे वैदिक संस्कृत में ऋग्वेद में क्रुमू कहते थे। प्रशासनिक रूप से यह पाकिस्तान के संघ-शासित क़बीलाई क्षेत्र का एक विभाग है। कुर्रम वादी का नाम इसमें से गुज़रने वाली कुर्रम नदी से आया है और इसके उत्तर में बर्फ़ से ढके सफ़ेद कोह के पर्वत हैं। यहाँ पर रहने वाले लोग पश्तो बोलने वाले पठान हैं।\n\nपश्चिमी कुर्रम वादी में तूरी पठान () रहते हैं जो धर्म से ज़्यादातर शिया मुसलमान हैं, हालांकि वैसे पठान अधिकतर सुन्नी होते हैं। इस वजह से इनकी और कट्टरवादी तालिबान गुटों की नहीं बनती और आपसी झड़पें होती रहती हैं। तूरी पश्तूनों के बारे में कहा जाता है कि यह किसी ज़माने में तुर्की नसल के हुआ करते थे। लगभग ६०० साल पहले तूरियों पर सुन्नी-पंथी बंगश पश्तून क़बीले के अधिकार जमा लिया था लेकिन इनमें आपसी लड़ाईयाँ आज भी जारी हैं। वादी की पूर्वी तरफ़ सुन्नी पश्तून रहते हैं जो ज़ाज़ी (), मंगल (), पारस और बंगश क़बीलों के हैं।\n\n", "id": "476575", "title": "कुर्रम वादी"}
{"url": "https://hi.wikipedia.org/wiki?curid=476585", "text": "मॉनमाउथ गोल्फ़ क्लब\n\nमॉनमाउथ गोल्फ़ क्लब () एक 18 होल गोल्फ़ क्लब है जो मॉनमाउथ की सीमा के पास डिक्सटन गाँव के निकट स्थित है। गोल्फ़ कोर्स ऊँची ज़मीन पर शहर के पूर्व में स्थित है। यहाँ से वेल्श पहाडियाँ, डीन के वन व वेई घाटी दिखती है। क्लब सम्पूर्ण वेल्स में \"सुंदरतम गोल्फ़ कोर्स में से एक\" होने का दावा करता है। क्लब में छोटे खेल के लिए बना एक अभ्यास क्षेत्र और एक नौ होल व हरी घास वाला अभ्यास क्षेत्र भी है। अन्य सुविधाओं में यहाँ एक क्लब हाउस, बार और दुकान शामिल हैं।\n\nमॉनमाउथ गोल्फ़ क्लब का 25 जून 1896 को किंग्स हेड होटल, मॉनमाउथ, में आयोजित हुई एक बैठक में गठन किया गया था व शुरुवात में इसको स्थापित करने का स्थल प्रायरी फ़ार्म था, परन्तु यह गोल्फ़ के लिए अनुपयुक्त साबित हुआ। क्लब इसके समाधान के लिए वौक्सहॉल फील्ड्स स्थानांतरित हो गया और वहाँ वौक्सहॉल गोल्फ़ क्लब और उसके कोर्स पर अधिकरण कर लिया। 1903 में क्लब हँड्रे एस्टेट स्थानांतरित हो गया और 1905 में यह ट्रॉय फ़ार्म में पुनः स्थापित किया गया।\n\nशुरुवाती वर्षों में क्लब के सदस्यों की संख्या 30 से 40 के बीच थी, जो अपेक्षा से कम थी। सदस्यों की संख्या कम इसलिए थी क्योंकि गर्मियों के मौसम में उगने वाली लंबी घास से क्लब छुटकारा नहीं पा सका था। यह इसलिए था क्योंकि जो मैदान गोल्फ़ कोर्स के लिए किराये पर दिया जाता था, उसके मालिक कोर्स के लिए किराया प्राप्त करने के साथ-साथ फ़ेयरवे (गोल्फ़ कोर्स के हिस्से) से सूखी घास का उत्पादन भी करना चाहते था। कोर्स में से लंबी घास काटने के कारण ज़मींदार और क्लब के सदस्यों के बीच एक विवाद उत्पन्न हो गया और ज़मींदार ने इस तर्काधार के साथ कि क्लब के सदस्यों ने अनुबंध का उल्लंघन किया है, स्थानीय प्राधिकरण में क्लब की शिकायत कर दी। यह मामला अदालत तक गया और अंततः 1910 में उच्च न्यायालय ने क्लब के पक्ष में फ़ैसला सुनाया। परन्तु, इस लंबी घास की समस्या से उत्पन्न हुए विवाद के कारण 1912 में कोर्स को बंद करना पड़ा। क्लब को पुनः खोलने के कई प्रयास किए गए परन्तु 1920 तक यह सभी प्रयास व्यर्थ साबित हुए। 1920 में क्लब सुधार के साथ अपने वर्तमान स्थान डिक्सटन में बसाया गया।\n", "id": "476585", "title": "मॉनमाउथ गोल्फ़ क्लब"}
{"url": "https://hi.wikipedia.org/wiki?curid=476594", "text": "बंगश\n\nबंगश () एक प्रमुख पश्तून क़बीले का नाम है। बंगश लोग पाकिस्तान के संघ-शासित क़बाईली क्षेत्र की कुर्रम एजेंसी और ख़ैबर-पख़्तूनख़्वा प्रान्त के हन्गू, कोहाट और पेशावर इलाक़ों में पाए जाते हैं। भारत में कुछ बंगश लोग उत्तर प्रदेश के फ़र्रूख़ाबाद ज़िले में भी बसे हुए हैं। फ़र्रूख़ाबाद के नवाबों ने वहाँ एक अलग अफ़्ग़ान मोहल्ला भी स्थापित किया हुआ था। भारत के पद्म भूषण से सम्मानित मशहूर सरोद-कलाकार अमजद अली ख़ान एक बंगश पश्तून हैं।\n\nबंगश धार्मिक नज़रिए से इस्लाम की शिया और सुन्नी शाखाओं में बंटे हुए हैं लेकिन आधुनिक युग के कट्टरवादी तालिबान के उभरने से पहले यह दोनों उपसमुदाय भाईचारे से रहते थे। बंगश लोग पश्तो भाषा की 'सख़्त' या 'काबुली' उपभाषाएँ बोलते हैं जिनमें अक्सर 'श' के स्थान पर 'ख़' बोला जाता है। इसमें बिंदु वाले 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है। इस सख़्त उपभाषा में 'पश्तो' को 'पख़्तो', 'पेशावर' को 'पेख़ावर', वग़ैराह बोलते हैं।\n\n", "id": "476594", "title": "बंगश"}
{"url": "https://hi.wikipedia.org/wiki?curid=476598", "text": "स्वैट कैट्स: द रैडिकल स्क्वाड्रन\n\nस्वैट कैट्स: द रैडिकल स्क्वार्ड्रण () एक एनिमेटेड टीवी शृंखला है जिसकी रचना क्रिस्टियन और य्वोन ट्रेमब्ले ने की है व निर्माण हैना-बार्बरा और टर्नर प्रोग्राम सर्विसेस द्वारा किया गया है। हर एपिसोड का निर्देशन रॉबर्ट अल्वारेज़ ने किया है। इस शृंखला का लेखन कार्य ग्लेन लिओपोल्ड (१३ एपिसोड) या लांस फाल्क (६ एपिसोड) ने किया है। जिम स्टेनस्ट्रम ने दो एपिसोड व डेविड एहार्मैन, वोन विलियम्स, एरिक क्लार्क, मार्क सरासेनी और जिम काटज ने एक एक एपिसोडों में अपना योगदान दिया है।\n\nइस कार्यक्रम का प्रसारण टीबीएस और \"द फनास्टीक वर्ल्ड ऑफ़ हैना-बार्बरा\" पर १९९३ से १९९५ के बिच किया गया। इसके कुल पच्चीस पुरे बने एपिसोड व एक खास एपिसोड थे जिसमें स्वैट कैट्स और उनके अभियानों और उपकरणों पर प्रकाश डाला गया था और इनके साथ ही साथ तिन अधूरे एपिसोड व दो शुरूआती परिकल्पना में एपिसोड भी थे। इस कार्यक्रम की सभी घटनाएं एक काल्पनिक शहर मेगाकैट में घटती है जिसमे केवल बिल्लियाँ रहती है जो इंसानों की भाँती दीखते है जिन्हें \"कैट्स\" कहते है। इस शो का पुनर्प्रसारण कार्टून नेटवर्क पर बूमरंग के अंतर्गत किया गया ह।\n\n२४ जुलाई, २०१५ को, श्रृंखला के लिए एक पुनरुद्धार किकस्टार्टर पर वित्त पोषित किया गया है। \n\nचांस \"टी-बोन\" फर्लोंग और जेक \"रेज़र\" क्लासन मेगाकैट शहर की कानून व्यवस्था एजंसी एन्फोर्सर के सदस्य थे। बदकिस्मती से एन्फोरसर्स का कमांडर फेरल है, जो एक नाकाम व गुस्सैल एन्फोर्सर है, जो केवल अपने राजनैतिक संबंधों के चलते अपने स्थान पर टिका हुआ है। एक बार डार्क कैट का पीछा करते वक्त दोनों ने कमांडर फेरल के खिलाफ़ उसके हुक्म की ना फर्मानी करके बगावत कर दी। उन्होंने डार्क कैट पर निशाना साध लिया था परन्तु कमांडर फेरल ने उनके विमान को टक्कर मार कर बिच से हटा दिया जिसके चलते उनका विमान एन्फोरसर्स के मुख्यालय पर जा गिरा और डार्क कैट भाग निकलने में कामयाब रहा। गुस्से में फेरल ने चांस और जेक को निकाल दिया और उन्हें सेना के कबाड़खाने में मुख्यालय को पहुंचाई क्षति की भरपाई करने के लिए काम पर लगा दिया।\n\nफेंके हुए सैन्य पुर्ज़ों और हतियारों को कबाड़ख़ाने में से जमा करके चांस और जेक ने अपने लिए तिन इंजन वाला लड़ाकू विमान \"टर्बोकैट\" बना लिया। इसमें सायक्लोट्रून, एक मोटरसाइकल जो विमान के अंदर ही है; टर्बो मोल, एक वाहन जो ज़मीन में खुदाई कर सकता है; होवरकैट जो एक सैन्य होवरक्राफ्ट है और थंडर ट्रक एक सैन्य जीप जो उनके गाडी खींचने वाले ट्रक से बनी है, शामिल है। यह सभी वाहन उनके प्रशिक्षण केन्द्र के व अन्य उपकरणों के साथ उनके हैंगर में स्थित है जो कबाड़खाने के निचे बना है।\n\n", "id": "476598", "title": "स्वैट कैट्स: द रैडिकल स्क्वाड्रन"}
{"url": "https://hi.wikipedia.org/wiki?curid=476611", "text": "संगलाख़\n\nसंगलाख़ () हिन्दु कुश पर्वत शृंखला की एक शाखा है। इस से अफ़्ग़ानिस्तान की दो महत्वपूर्ण नदियाँ - हेलमंद नदी और काबुल नदी - उत्पन्न होती हैं। संगलाख़ शृंखला के सब से प्रमुख दर्रे का नाम 'उनई दर्रा' या 'उनई कोतल' है।\n\nहिन्दी के 'लाख' शब्द को पश्तो में बिंदु वाले 'ख़' की ध्वनि के साथ बोला जाता है, जो बिंदु-रहित 'ख' से ज़रा अलग है। इसका उच्चारण 'ख़राब' और 'ख़रीद' के 'ख़' से मिलता है। 'संगलाख़' एक संयुक्त शब्द है - संग का अर्थ फ़ारसी में \"पत्थर\" होता है, यानी 'संगलाख़' का मतलब है 'लाखों पत्थरों वाला' या 'पत्थरीला'। ध्यान रहे के फ़ारसी का \"संग\" शब्द अवस्ताई भाषा के मूल \"असन\" शब्द से आया है। क्योंकि संस्कृत ओर फ़ारसी दोनों हिन्द-ईरानी भाषा परिवार की बहने हैं इसलिए ठीक यही सजातीय शब्द संस्कृत में भी \"अश्न\" रूप में मिलता है ओर ऋग्वेद में प्रयोगित है। इसका अर्थ भी \"पत्थर\" है।\n\n", "id": "476611", "title": "संगलाख़"}
{"url": "https://hi.wikipedia.org/wiki?curid=476614", "text": "उनई दर्रा\n\nउनई दर्रा () या उनई कोतल अफ़्ग़ानिस्तान में हिन्दु कुश पर्वतों की संगलाख़ उपशाखा में ३००० मीटर की ऊँचाई पर स्थित एक प्रमुख पहाड़ी दर्रा है। यह राष्ट्रीय राजधानी काबुल से पश्चिम में है और इसमें से काबुल को हज़ाराजात क्षेत्र के बामियान शहर से जोड़ने वाला मुख्य राजमार्ग निकलता है।\n\n", "id": "476614", "title": "उनई दर्रा"}
{"url": "https://hi.wikipedia.org/wiki?curid=476618", "text": "धौलपुर हाउस\n\nधौलपुर हाउस, भारत के संघ लोक सेवा आयोग का कार्यालय स्थल है। कुंडलाकार की यह सुन्दर इमारत नई दिल्ली में इंडिया गेट के बगल में शाहजहां रोड पर स्थित है। पहले यह धौलपुर राजघराने का निवास हुआ करता था और इसका निर्माण भी नई दिल्ली के निर्माण के दौरान 1920 के दशक में किया गया था।\n\nअखिल भारतीय सेवाओं में भर्ती के लिए यहां उम्मीदवारों की साक्षात्कार परीक्षायें आयोजित की जाती हैं। यहाँ साक्षात्कार परीक्षा पर उन्हीं उम्मीदवारों को आमंत्रित किया जाता है जिन्होनें परीक्षा के पहले दो चरण पार कर लिए हों।\n\n", "id": "476618", "title": "धौलपुर हाउस"}
{"url": "https://hi.wikipedia.org/wiki?curid=476631", "text": "सीमाई क्षेत्र बन्नू\n\nसीमाई क्षेत्र बन्नू () पाकिस्तान के संघ शासित क़बीलाई क्षेत्रों का एक छोटा सा प्रशासनिक विभाग है। इसका नाम अपने से ज़रा पूर्व में स्थित बन्नू ज़िले पर पड़ा है। सीमाई क्षेत्र बन्नू की सीमाएँ उत्तर में करक ज़िले और सीमाई क्षेत्र लक्की मरवत से और दक्षिण में उत्तर वज़ीरिस्तान एजेंसी से भी लगतीं हैं।\n\n", "id": "476631", "title": "सीमाई क्षेत्र बन्नू"}
{"url": "https://hi.wikipedia.org/wiki?curid=476634", "text": "सीमाई क्षेत्र लक्की मरवत\n\nसीमाई क्षेत्र लक्की मरवत () पाकिस्तान के संघ शासित क़बीलाई क्षेत्रों का एक छोटा सा प्रशासनिक विभाग है। इसका नाम अपने से उत्तर-पूर्व में स्थित लक्की मरवत ज़िले पर पड़ा है।\n\n", "id": "476634", "title": "सीमाई क्षेत्र लक्की मरवत"}
{"url": "https://hi.wikipedia.org/wiki?curid=476641", "text": "अयुध्या\n\nअयुध्या या 'अयूथिया' (थाई भाषा : อยุธยา) से निम्नलिखित चीजों का बोध होता है-\n\n\n\n", "id": "476641", "title": "अयुध्या"}
{"url": "https://hi.wikipedia.org/wiki?curid=476654", "text": "नैदानिक परीक्षा (शिक्षा)\n\nव्यक्ति में किसी प्रकार की असामान्यता, अयोग्यता, अक्षमता, व्यतिक्रम अथवा व्याधि के स्वरूप की ठीक पहचान अर्थात्‌ निदान (डायग्नासिस) नैदानिक परीक्षा (Diagnostic Test) कहलाती है। यह मनोशारीरिक अव्यवस्थाओं की ज्ञात लक्षणावली के आधार पर करने के लिए विज्ञों द्वारा सुस्थिर की गई जाँच की विशिष्ट प्रणाली है।\n\nनैदानिक परीक्षाओं की अब हजारों तरह की प्रश्नावलियाँ एवं पद्धतियाँ चल पड़ी है जिनमें व्यक्ति के मनोजगत्‌ की सूक्ष्मतल विकृति की पहचान प्रायोगिक धरातल पर कर ली जाती है। ये परीक्षाएँ व्यक्तिगत रूप में भी होती हैं और समूहगत भी। आजकल समूह परीक्षाएँ (ग्रूप टेस्ट्स), शिक्षण संस्थाओं के माध्यम से तथा सैनिक विभाग और कार्यालयीय कर्मचारियों की सहायता से काफी मात्रा में संपन्न की जा रही हैं।\n\nरोगादि की प्रारंभिक पहचान में और व्यक्ति की विशिष्ट कठिनाई अथवा गलती करने के उसके बद्धमूल ढ़र्रे की सही पकड़ में ऐसी परीक्षाओं से बड़ी मदद मिलती है। मनोविज्ञान में इनका निर्धारण सामान्य शिक्षा, व्यक्तित्व मूल्यांकन अथवा मनोरोग की विशेषावस्थाओं की दृष्टि से किया गया है। शिक्षा मनोविज्ञान के क्षेत्र में इनसे छात्र की किसी विषय अथवा पाठ संबंधी खास कमजोरी ढूँढ़ निकाली जाती है और इसी के सहारे तदर्थ एक औपचारिक धरातल भी तैयार किया जाता है। पूर्ण निदान और भी कई संबद्ध तथ्यों पर आधृत होता है, किंतु ये परीक्षाएँ नैदानिक उपलब्धि में अच्छे खासे हथियार का काम करती हैं। कोई सधा सधाया ढंग, आले द्वारा हृदय-गति जाँचने की भाँति, इनमें नहीं होता कि व्यक्ति अपने से कुछ भी न करे। इन जाँचों में व्यक्ति परीक्षक द्वारा उपस्थित की गई समस्या के प्रति अपनी निजी प्रतिक्रिया, चाहे वह आत्माभिव्यक्त की शैली में हो अथवा वैकल्पिक उत्तरों के चुनाव के रूप में, व्यक्त करता है। यही प्रतिक्रिया नैदानिक मूल्यांकन के लिए सामग्री प्रस्तुत करती है। उमंगों, अभिरुचियों तथा विशिष्ट कार्यक्षमताओं की प्रकृति आँकनेवाली कुछ सुनिश्चित परीक्षाएँ भी इनमें योग देती हैं।\n\nसामान्य पर्यवेक्षण (आबजर्वेशंस) की निष्पत्तियाँ इन परीक्षाओं की कोटि में नहीं आतीं, बशर्ते वे पर्यवेक्षण प्रयोगशाला के कड़े वैज्ञानिक प्रतिबंधों में न संपन्न हुए हों। हाँ, कुछ उन्मुक्त कार्यकलापों के वैज्ञानिक निरीक्षण में नैदानिक परीक्षा के सूत्र मिल जाते हैं।\n\nनैदानिक परीक्षाओं के स्वरूप मुख्यत: तीन हैं - \n\nकिस स्थिति में कैसी परीक्षा उपयुक्त होगी, इसपर प्राय: सामान्य स्वीकृत मत नहीं, तथापि इनकी उपादेयता सर्वमान्य है।\n\nप्रश्नोत्तरपरक परीक्षाओं में या तो परीक्षात्मक कसौटी पर कसे कुछ मानक प्रश्न पूछे जाते हैं अथवा 'परीक्षार्थी' को निश्चित उत्तरों में से चुनना या प्रतिक्रिया व्यक्त करना पड़ता है।\n\n'मनोवैज्ञानिक परीक्षाओं के जनक' फ्रांस के मनोविद बिने ने अपनी प्रसिद्ध बुद्धिमान परीक्षा उम्र के आधार पर तैयार किए गए मानक प्रश्नों द्वारा मानसिक आयु की खोज की। वास्तविक उम्र से उसमें भाग देकर बुद्धिलब्धि के अंक (IQ = इंटेलिजेंस कोशेंट) की प्राप्ति की जाती थी। प्रश्नावलियाँ 2-3 साल की उम्र से 14-15 तक प्रति वर्ष की अलग अलग हैं। प्रत्येक में प्राय: पाँच प्रश्न चुने जाते हैं। अधिक मेधावी लड़के की मानसिक आयु उसकी वास्तविक आयु से अधिक होती है जब कि एक बोदे लड़के की कम बुद्धिलब्धि निकालने की निम्नलिखित रीति है (मान लिया कि लड़के की मा.आ. 12 तथा वा.आ. 10 वर्ष की है)\n\nबुद्धिलब्धि अंक = (मानसिक आयु / वास्तविक आयु) * १०० \n\nयहाँ 100 से गुणित करने का अभिप्राय दशमलव की दिक्कत से बचना है। 100 बुद्धिलब्धिवाले सामान्य होते हैं जिनकी मा.आ. तथा वा.आ. दोनों बराबर होती है। इससे नीचे जानेवाले अंकों के अनुसार जड़बुद्धि मूढ़, बोदा तथा इससे ऊपर के अंकों के अनुसार मेधावी अतिमेधावी, प्रज्ञावान आदि का निर्धारण होता है। 1905 से 1911 तक बिने ने साइमन के सहयोग से प्रश्नावलियों के कई संशोधन और 1916 में स्टेंफोर्ड युनिवर्सिटी में टर्मन ने अपना प्रसिद्ध संशोधन प्रस्तुत किया।\n\nखिलौनों (यथा बिल्ली, कुत्ता) अथवा तकिया आदि की पहचान (2 वर्ष)। लकड़ी तथा कोयले में कौन सी समानता है? (8 वर्ष)। किसी साधारण वक्तव्य में निरर्थक शब्द की पहचान (11 वर्ष)। इत्यादि।\n\nप्रस्तुत किए गए शब्दवर्ग में से किसी शब्द को काट देने अथवा वृत्त बनाकर घेर देने की क्रिया की वजह से इसका नाम पड़ा है। व्यक्ति की संवेगात्मक भावनाओं का बोध शब्दविशेष के प्रति उसकी व्यक्त अभिरुचि के आधार पर किया जाता है। शब्दवर्गों के उदाहरण -\n\n\n\n\nइसी प्रकार के अन्य शब्दवर्ग हैं।\n\nबहुत सी ऐसी प्रश्नावलियाँ हैं जिनके द्वारा व्यक्ति की अनुवृत्ति (ऐटीच्यूड) का पता चलता है। 'हाँ' अथवा 'नहीं' में उनका उत्तर होता है। आजकल पत्रिकाओं में इस ढंग की असंख्य प्रश्नावलियाँ प्रचलित हैं जो प्राय: प्रामाणिक नहीं होतीं। अनुवृत्ति की पहचान के लिए ऐसे चुनाव संबंधी प्रश्न अथवा दो प्रकार के विचारों में से स्वरुचि के अनुकूल किसी एक को पसंद करने की समस्या आदि प्रारंभ में थर्स्टन तथा लिकर्ट ने प्रस्तुत की थी। गार्डन ऐलपोर्ट की 'व्यक्तित्व' के मूल्यात्मक आदर्शों की परीक्षा के प्रश्न भी इसके अंतर्गत आ सकते हैं।\n\nइस ढंग की परीक्षाओं में एक समस्यामूलक अथवा प्रयत्नसाध्य कार्य व्यक्ति की जाँच के लिए दिया जाता है। छोटे बच्चों को किसी आदमी की पूरी शक्ल एक निश्चित समय में बना देने का कार्य देना, किसी व्यूहमय पहेली को सुलझाने के लिए कहना, छात्र से कुछ पढ़ने के लिए कहकर उसकी शब्दोच्चारण संबंधी कठिनाइयों, वाक्यविन्यास एवं विरामचिन्हों के विषय में उसकी सही पहचान आदि तथ्यों का मूल्यांकन करना, किसी चीज को ढूंढ़ निकालने के लिए कहना अथवा दुर्गम स्थान पर रखी गई किसी वस्तु को लाने के कार्य में व्यक्ति के प्रयत्नों की शैली, तात्कालिक सूझबूझ तत्परता आदि की परख करना इत्यादि कार्यसंपादनपरक परीक्षाएँ हैं। इसमें पोर्टियस की व्यूह पहेलियाँ (3 से 14 वर्ष तक के लड़कों की भिन्न अवस्थाओं के लिए अलग अलग), थर्स्टन की विविध जाँच प्रणालियाँ, ड्यूरल की पठन-असुविधा-विश्लेषण (एनैलिसिस ऑव द रीडिंग डिफिकल्टीज़) आदि अधिक प्रसिद्ध हैं।\n\nकारीगर, कलाकार, बुद्धिजीवी, संगीतज्ञ आदि की विशिष्ट क्षमताओं (ऐप्टीच्यूड्स) की जाँच के लिए जो कुछ निर्धारित कार्य-संपादन-परीक्षाएँ हैं वे व्यक्ति की विभागीय अयोग्यता जाँचने में भी सहायक होती हैं।\n\nप्रस्तुत किए गए, किंचित्‌ असामान्य, (स्टिम्युलस) के प्रति व्यक्ति की प्रतिक्रिया ही, जो प्राय: रचनात्मक तथा विश्लेषणात्मक प्रकृति की होती है, इन परीक्षाओं का विषय बनती है। इनके माध्यम से व्यक्ति की कोई एक विशेष मनस्थिति अथवा विभागीय शक्ति नहीं, बल्कि संपूर्ण व्यक्तित्व ही उत्तरदाता होता है। प्राय: ये उत्तेजक सामान्य वस्तु नहीं होते, बल्कि इनकी कृत्रिम रचनात्मक प्रस्तुति हुआ करती है। व्यक्तित्व लक्षणों (पर्सनैलिटी ट्रेट्स) की परीक्षाओं को नैदानिक परीक्षाओं में लिया जाए या नहीं, इसपर विवाद भी है। परीक्षक इस अंकप्राप्ति (स्कोरिंग) के आधार पर अपनी धारणा नहीं बनाता बल्कि व्यक्त उत्तरों की व्याख्या करता है। इन उत्तरों का कोई निश्चित मापदंड नहीं होता। इनके सहारे पूरे व्यक्तित्व की कुछ खास खामियों को ढूँढ़ने में सहायता मिलती है क्योंकि व्यक्ति के उन्हीं कुछ विचारों का प्रक्षेपण (प्रोजेक्शन) बाहर की ओर प्रस्तुत वस्तुओं के माध्यम से हो जाता है।\n\nआविष्कारक स्विस मनोविद् हर्मान रोर्शाक हैं (1921)। रोशनाई के विविध प्रकार के धब्बोंवाले दस कार्ड इसके उपकरण हैं। व्यक्ति इन्हें देखकर किसी जानवर, मानवाकृति अथवा प्राकृतिक वस्तु से इनका साम्य बताता है। कार्डों में पाँच काले, दो काले-लाल-संयुक्त तथा शेष तीन रंगीन होते हैं। ध्यान रखने की बातें ये होती हैं कि व्यक्ति किसी आकार की कल्पना पूरे को देखकर करता है अथवा अंश रूप में; काल्पनिक साम्यवाली वस्तु का कोई गुण अथवा क्रिया बताता है या नहीं; साम्यस्थिर करने वाली वस्तु मनुष्य, पशु, प्राकृतिक उपादान आदि में से कौन सा तत्व है, आदि। रंगों के मेल अथवा शुद्ध रंग के कार्ड व्यक्ति की न्यूनाधिक अथवा आनुपातिक संवेगात्मकता (इमोशनैलिटी) दर्शाती है।\n\nरोर्शाक पद्धति से मिलती जुलती है। पहले की व्याख्या रूपात्मक (फार्मल) होती है जबकि इसकी विषयवस्तु (कंटेंट) संबंधी। इसकी प्रस्तुति एच.ए. मरे द्वारा हुई (1938)। इसमें चित्रों के आधार पर उसकी संभाव्य अंत:कथा बताने के लिए व्यकित को प्रेरित किया जाता है। उदा. - चित्र में एक स्त्री शायद किसी पीड़ा की वजह से मुँह को हाथों से ढँके दर्वाजे से टिककर खड़ी हैं। व्याख्याकार अपने अंतर्निहित वास्तविक व्यक्तित्व के आधार पर विविध व्याख्याएँ करता है, यथा - पेट या सिर दर्द, मतली, मृत्युशोक, यौन समागम की अतृप्ति आदि। व्याख्याओं द्वारा व्यक्ति का उद्देश्य, उसकी प्रवृत्ति, अनुभूति, आवश्यकता, प्रेरणा आदि का पता चलता है।\n\nयुंग ने शब्दसाहचर्य की परीक्षा चलाई जो काफी अपनाई गई, विशेषत: फ्रॉयडीय मनोचिकित्सा के मुक्त साहचर्य (फ्री एसोसिएशन) क्षेत्र में। 100 मानक शब्दों को रखकर एक एक के लिए यथाशीघ्र कोई ऐसा शब्द पूछा जाता है जो उसे तुरत प्रेरित करता हो। उदा. - 'योग्यता' के लिए तत्काल दिया गया सहचारी शब्द 'सौंदर्य', 'बलवान्‌' या ऐसा ही और कुछ। युंग के कथनानुसार चेतन धरातल पर एकाएक मिल जानेवाले इन शब्दों का सूत्रसंचालन गहरे अचेतन से होता है।\n\nटेंडलर (1930) ने आधे वाक्यों की अपने ढंग से पूर्त्ति करने की परीक्षा प्रस्तुत की जिसमें व्यक्ति के मानसिक बौद्धिक गठन एवं उसके दृष्टिकोण की थाह मिलती है।\n\n1. इंसाइक्लोपीडिया ऑव सायकालॉजी (फिलासाफिकल लायब्रेरी, न्यूयार्क) के निबंध 'इंटेलिजेंस टेस्ट', 'प्रोजेक्टिव टेकनीक' एवं रोर्शाक मेथड; \n\n2. साईकालाजी दि फंडामेंटल्स ऑव ह्यूमन एडजस्टमेंट (डॉ॰ नार्मेन मुन) प्रका. हूटन मिफ्लिन ऐंड कं., न्यूयार्क; \n\n3. फाउंडेशंस ऑव साइकालोजी (बोरिंग, लैंगफेल्ड प्रभृति) प्रका. एशिया पब्लि. हाउस। \n\n4. ईसाइक्ला. ऑव एजुकेश्नल रिसर्च में मैक्स वट का लेख 'डायग्नासिस' (मैकमिलंस); \n\n5. फंडामेंटल कंसेप्ट्स इन क्लिनिकल सायकालोजी (शैफर: मैक्ग्रा हिल्स)।\n\n\n", "id": "476654", "title": "नैदानिक परीक्षा (शिक्षा)"}
{"url": "https://hi.wikipedia.org/wiki?curid=476662", "text": "भदन्त आनन्द कौसल्यायन\n\nउनका जन्म ०५ जनवरी १९०५ को अविभाजित पंजाब प्रान्त के मोहाली के निकट सोहना नामक गाँव में एक खत्री परिवार में हुआ था। उनके पिता लाला रामशरण दास अम्बाला में अध्यापक थे। उनके बचपन का नाम हरिनाम था। १९२० में भदन्त ने १०वी की परीक्षा पास की, १९२४ में १९ साल की आयु में भदन्त ने स्नातक की परीक्षा पास की। जब वे लाहौर में थे तब वे उर्दू में भी लिखते थे।\n\nभारत के स्वतंत्रता आन्दोलन में भी भदन्त ने सक्रिय रूप से भाग लिया। वे भीमराव आंबेडकर और महापंडित राहुल संकृत्यायन से काफी प्रभावित थे। उन्होंने भिक्षु जगदीश कश्यप, भिक्षु धर्मरक्षित आदि लोगो के साथ मिलकर पाली तिपिटक का अनुवाद हिन्दीं में किया। वे श्रीलंका में जाकर बौद्ध भिक्षु हुए। वे श्रीलंका की विद्यालंकर विश्वविद्यालय के हिंदी विभाग में अध्यक्ष भी रहे।\n\nभदन्त ने जातक की अत्थाकथाओ का ६ खंडो में पालि भाषा से हिंदी में अनुवाद किया। धम्मपद का हिंदी अनुवाद के आलावा अनेक पालि भाषा की किताबों का हिंदी भाषा में अनुवाद किया। साथ ही अनेक मौलिक ग्रन्थ भी रचे जैसे - 'अगर बाबा न होते', जातक कहानियाँ, भिक्षु के पत्र, दर्शन : वेद से मार्क्स तक, 'राम की कहानी, राम की जुबानी', 'मनुस्मृति क्यों जलाई', बौद्ध धर्म एक बुद्धिवादी अध्ययन, बौद्ध जीवन पद्धति, जो भुला न सका, ३१ दिन में पालि, पालि शव्दकोष, सारिपुत्र मौद्गाल्ययान् की साँची, अनागरिक धरमपाल आदि। आंबेडकर के 'दि बुद्धा एण्ड हिज् धम्मा' ग्रंथ का हिन्दी एवं पंजाबी अनुवाद किया है। 22 जून 1988 को भदन्त का नागपुर में महापरिनिर्वाण हो गया।\n\n\n", "id": "476662", "title": "भदन्त आनन्द कौसल्यायन"}
{"url": "https://hi.wikipedia.org/wiki?curid=476669", "text": "ध्रुवीय बर्फ टोपी\n\nध्रुवीय बर्फ टोपी (Polar ice cap), किसी ग्रह या प्राकृतिक उपग्रह के उच्च अक्षांश क्षेत्र है जो कि बर्फ में ढंके होते है | ध्रुवीय बर्फ टोपी कहलाने के लिए बर्फीले ढाँचे के लिए आकार या बनावट से सम्बंधित किसी तरह की कोई शर्त नहीं होती है और ना ही इसके भूमि पर होने के लिए कोई भूवैज्ञानिक शर्त होती है; केवल इतना कि ध्रुवीय क्षेत्र में ठोस अवस्था के पदार्थ का ढांचा होना बहुत जरुरी है |\n", "id": "476669", "title": "ध्रुवीय बर्फ टोपी"}
{"url": "https://hi.wikipedia.org/wiki?curid=476672", "text": "आदि भीषण बमबारी\n\nआदि भीषण बमबारी (Late Heavy Bombardment LHB) (साधारणतया चंद्र प्रलय के रूप में संदर्भित), लगभग ४.१ से ३.८ अरब वर्षों पूर्व की एक अवधि है, जिसके दरम्यान माना जाता है कि चन्द्रमा पर बड़ी संख्या के संघात क्रेटरों का गठन हुआ |\n", "id": "476672", "title": "आदि भीषण बमबारी"}
{"url": "https://hi.wikipedia.org/wiki?curid=476674", "text": "प्रेम विवाह\n\nप्रेम विवाह दो व्यक्तियों के आपसी प्रेम, परवाह, आकर्षण और वादे से हुए मेल को कहते है। हालांकि इसका पाश्चिमात्य संस्कृती में कम महत्व है जहाँ लगभग अधिकांश विवाह \"प्यार के आधार\" पर होते है, परन्तु इसका अर्थ अन्य स्थानों पर विवाह के उस प्रकार को माना जाता है जो \"ज़बरदस्ती किया गया विवाह\" या \"ठहराया गया विवाह\" से अलग हो।\n\nइसे दक्षिण एशियाई व मध्य पूर्वी देशों में अधिकतर उपयोग किया जाता है जहाँ पारंपरिक विवाह का प्रचलन अधिक है जिसमें महिला व पुरुष के परिवार वाले उनका विवाह तय करते हैं। संस्कृति के आधार पर प्रेम विवाह अप्रचलित व बदनामी की नज़र से देखे जाते हैं।\nप्रेम विवाह हाल की एक अपेक्षाकृत घटना है। प्रेम विवाह बजाय कर्तव्य के, स्नेह के एक साझा जीवन के आधार पर होना चाहिए यह विचार सबसे पहले अपने लोकप्रिय उपन्यास \"जूली\", जो १७६१ में जीन जैक्स रूसो (Jean-Jacques Rousseau) द्वारा व्यक्त की गई थी। यह उभर्ते हुए रोमेन्ट्सिज़म् द्वारा भी उठाया गया था।\n", "id": "476674", "title": "प्रेम विवाह"}
{"url": "https://hi.wikipedia.org/wiki?curid=476684", "text": "पैंडोरम\n\nपैंडोरम () एक जर्मन-अमरीकी काल्पनिक विज्ञान पर आधारित फ़िल्म है जिसका लेखन ट्रेविस मिलॉय ने, निर्देशन क्रिस्टियन एल्वार्ट ने और निर्माण पौल डब्लू एस एंडरसन ने किया है। फ़िल्म का चित्रीकरण बर्लिन में अगस्त २००८ को शुरू हुआ था। \"पैंडोरम\" को १५ सितंबर २००९ को अमेरिका और २ अक्टूबर २००९ को संयुक्त राजशाही में रिलीज़ किया गया। फ़िल्म का शीर्षक एक काल्पनिक अंतरिक्ष यात्रियों की बिमारी पर है जो गहरे अंतरिक्ष में उड़ान पर जाते है।\n\n\n", "id": "476684", "title": "पैंडोरम"}
{"url": "https://hi.wikipedia.org/wiki?curid=476710", "text": "सुलयमान पर्वत\n\nसुलयमान पर्वत या कोह-ए-सुलयमान (), जिन्हें केसई पर्वत () भी कहा जाता है, दक्षिणपूर्वी अफ़्ग़ानिस्तान और पश्चिमी पाकिस्तान के बलोचिस्तान प्रान्त के उत्तर भाग में स्थित एक प्रमुख पर्वत शृंखला है। अफ़्ग़ानिस्तान में यह ज़ाबुल, लोया पकतिया और कंदहार (उत्तर-पूर्वी भाग) क्षेत्रों में विस्तृत हैं। सुलयमन पर्वत ईरान के पठार का पूर्वी छोर हैं और भौगोलिक रूप से उसे भारतीय उपमहाद्वीप से विभाजित करते हैं। इस शृंखला के सबसे प्रसिद्ध शिखर बलोचिस्तान में स्थित ३,४८७ मीटर ऊँचा तख़्त​-ए-सुलयमान, ३,४४४ मीटर ऊँचा केसई ग़र और क्वेटा के पास स्थित ३,५७८ मीटर ऊँचा ज़रग़ुन ग़र हैं।\n\nसुलयमान पर्वतों से उत्तर में हिन्दु कुश के ऊँचे और शुष्क इलाक़े हैं जहाँ अधिकतर ज़मीन २,००० मीटर से अधिक ऊँचाई पर है। इन पर्वतों और इस पठार से हिन्द महासागर से आने वाली नाम हवाएँ यहीं तक पहुँच पाती हैं और इस से आगे मध्य और दक्षिणी अफ़्ग़ानिस्तान का इलाका ख़ुश्क है। इसके विपरीत सुलयमान पर्वतों से पूर्व और दक्षिण का इलाक़े में सिन्धु नदी का नदीमुख (डेल्टा) है जहाँ अक्सर बाढ़ें आती हैं और हर जगह जंगली झाड़-घास फैली हुई है। सुलयमान शृंखला से क्षेत्र की दो मुख्य नदियाँ निकलती हैं - डोरी नदी और गोमल नदी।\n\nकृपया ध्यान दें कि पश्तो में 'ग़र' () का मतलब 'पर्वत' होता है, जिसमें बिंदु वाले 'ग़' का उच्चारण बिंदु-रहित 'ग' से ज़रा अलग है और 'ग़रीब' और 'ग़ायब' जैसा किया जाता है। इसलिए 'ज़रग़ुन ग़र' का मतलब 'ज़रग़ुन पर्वत' है। 'ग़र' का बहुवाची 'ग़रूना' है और 'सुलयमान पर्वतमाला' को पश्तो में 'द सुलयमान ग़रूना' () कहते हैं।\n\n", "id": "476710", "title": "सुलयमान पर्वत"}
{"url": "https://hi.wikipedia.org/wiki?curid=476718", "text": "लोया पकतिया\n\nलोया पकतिया (), जिसका मतलब 'महा-पकतिया' होता है, अफ़्ग़ानिस्तान का एक ऐतिहासिक और सांस्कृतिक क्षेत्र है जिसमें उस देश के पकतिया, पकतीका और ख़ोस्त के सम्पूर्ण प्रान्त और लोगर और ग़ज़नी प्रान्तों के कुछ भाग शामिल हैं। इसमें कभी-कभी पाकिस्तान की कुर्रम एजेंसी भी शामिल की जाती है। लोया पकतिया के पश्तून क़बीलों की एक सांझी संस्कृति है जो उनकी वेशभूषा, पगड़ी की शैली और रंगों, पश्तो बोलने के लहजों और अन्य चीज़ों से प्रकट होती है। यहाँ मुख्यतर ग़िलज़​ई और करलानी गुटों के क़बीले रहते हैं जिनमें ख़रोटी, ज़ाज़ी, ज़दराण और सुलयमानख़ेल शामिल हैं। यहाँ ख़ानाबदोश कूची क़बीले भी रहते हैं।\n\n", "id": "476718", "title": "लोया पकतिया"}
{"url": "https://hi.wikipedia.org/wiki?curid=476719", "text": "माहावरि\n\nमहावारि योनि से महिने मे रक्त निकल्ने को कह्ते है इस्से पता चल्ता है कि स्त्रि मा बन्न सक्ति है", "id": "476719", "title": "माहावरि"}
{"url": "https://hi.wikipedia.org/wiki?curid=476721", "text": "गरदेज़\n\nगरदेज़ () पूर्वी अफ़्ग़ानिस्तान का एक शहर है। यह पकतिया प्रान्त की राजधानी भी है और पाकिस्तान की सीमा के नज़दीक है। गरदेज़ शहर की सन् २००८ में आबादी लगभग ७०,००० अनुमानित की गई थी, जिनमें से अधिकतर पश्तो-भाषी पठान थे। यह शहर एक बड़ी वादी में स्थित है जिसके उत्तर, पूर्व और पश्चिम में हिन्दु कुश के पर्वत हैं। यह शहर २,३०० मीटर की ऊँचाई पर है और गुफ़ाओं और सुरंगों वाले प्रसिद्ध तोरा बोरा इलाक़े के पास है। शहर से रूद-ए-गरदेज़ (यानि गरदेज़ नदी) निकलती है जो आब-ए-इस्तादा नामक झील में जाकर ख़त्म हो जाती है।\n\nगरदेज़ ग़ज़नी से पाकिस्तान और काबुल से ख़ोस्त जाने वाले रास्तों के चौराहे पर स्थित है। इस वजह से यह पूर्वी अफ़्ग़ानिस्तान में व्यापार का केंद्र रहा है और इसने बहुत से आक्रामकों के हमले सहे हैं। दो हज़ार साल से भी अधिक पहले सिकंदर महान द्वारा आसपास की पहाड़ियों पर पहरे के लिए बनवाई गई पत्थर की चौकियाँ आज भी धीरे-धीरे टूट रहीं हैं। गरदेज़ के बीच में ऊँचाई पर बाला हिसार क़िला () है, जिसका मतलब 'ऊँचाई का क़िला' होता है।\n\nगरदेज़ के बीच में बाला हिसार क़िला है और यह शहर चार भागों में बांटा जाता है:\n\n", "id": "476721", "title": "गरदेज़"}
{"url": "https://hi.wikipedia.org/wiki?curid=476722", "text": "पुष्पा बस्नेत\n\n\"पुष्पा बस्नेत\" एक सामाजिक कार्यकर्ता और Early Childhood Development Center (ECDC) और तितली घर की संस्थापिका है। ', लाभ संगठनों में काठमांडू, नेपाल. वह और उसके संगठन का काम उनके जेल में रखा माता - पिता के साथ सलाखों के पीछे रहने वाले बच्चोंकी रेखदेख एवं अधिकारों को मजबूत बनाने के लिए कार्य करना है।.\n\nउसके प्रयासों से राष्ट्रीय और अंतर्राष्ट्रीय मीडिया द्वारा मान्यता दी गई, क्योंकि वह सीएनएन नायकों 2012 पुरस्कार के लिए नामित किया गया था\nबसंत 21 वर्ष की आयु में अपने कैरियर शुरू कर दिया, जबकि वह सोशल वर्क कॉलेज में अध्ययन किया गया था। जबकि महिलाओं जेल का दौरा काठमांडू, कॉलेज के काम के एक भाग के रूप में, वह सलाखों के पीछे उनके माता - पिता के साथ रहने वाले बच्चों की शर्तों को देखकर निराश था। वह 70 उठाया हजार (लगभग $885) उसके करीबी दोस्त और बहन से और एक गैर लाभ संगठन के बचपन विकास केंद्र (ECDC) शुरू, 2005\n\n2007 में, वह जेल वर्ष दौर के बाहर रहते हैं, जबकि अभी भी छुट्टियों पर अपनी मां पर जाकर बच्चों के लिए एक आवासीय घर खोला. आज, वह जेल में रखा माता - पिता के 100 से अधिक बच्चों को सहायता प्रदान की है। वह जेल बच्चों के लिए एक दिन देखभाल केंद्र और पुराने लोगों के लिए एक आवासीय घर चलाता है। वह भी वैकल्पिक निवास, स्कूल में नामांकन, मुफ्त भोजन और चिकित्सा देखभाल उन्हें उपलब्ध कराने के लिए मदद की है\n\n2009 में, द्वारा बदलें फ्यूजन नेपाल प्रायोजित, वह कोच के माता पिता के लिए एक कार्यक्रम शुरू करने के लिए बनाने के हस्तशिल्प, सेल के अंदर. मुख्य उद्देश्य जा रहा है, महिला कैदी कैदियों के रूप में अच्छी तरह के रूप में पूर्व कैदियों को आय सृजन गतिविधियों है जिसके माध्यम से वे अपनी आजीविका को बनाए रखने की है और भी अपने बच्चों को ऊपर उठाने की दिशा में योगदान कर सकते हैं के में शामिल\n\nवह उसके संगठन के साथ, जेल अधिकारी के साथ समन्वय के लिए सलाखों के पीछे बच्चों का बचाव करने के लिए, भर में शहरी और ग्रामीण क्षेत्रों नेपाल की और उन्हें अपराध और गरीबी के चक्र को तोड़ने में मदद .\n\n\"दान और फंड \"\nउसके प्रयास को स्वीकार नेपाल में एक तरह का पहला के रूप में कई स्थानीय संगठनों को उनकी मदद का वादा किया है बसंत के लिए कोष जुटाने के मेजर दान है बसंत संगठन के लिए आ गया है Glasswaters फाउंडेशन, Shikshya फाउंडेशन नेपाल और सुंदर संसार. केंद्र विभिन्न फंड जुटाने कार्यक्रम और व्यक्ति दान के माध्यम से दान\n\nहाल ही में, एक स्थानीय संगठन में मदद की, 3.7 उठाना लाख (लगभग $ 4,600). उसके संगठन के लिए विभिन्न राष्ट्रीय और अंतरराष्ट्रीय दान के माध्यम से,\n\nसीएनएन हीरोज पुरस्कार के लिए वह के लिए नामित किया गया है सीएनएन नायकों 2012, नेपाल से उसके और बच्चों के कल्याण की दिशा में प्रयास योगदान के लिए पुरस्कार.\n\nजब से साक्षात्कार सीएनएन, वह उसके रूप में उद्यम पर टिप्पणी की, -\" यह (इन) बच्चों को जेल में रहते हैं क्योंकि वे कुछ गलत नहीं किया है के लिए उचित नहीं है।.. मेरा मिशन के लिए हैं यकीन है कि कोई बच्चा जेल की दीवारों के पीछे बढ़ता है। \"\"\n\n", "id": "476722", "title": "पुष्पा बस्नेत"}
{"url": "https://hi.wikipedia.org/wiki?curid=476731", "text": "ओलम्पस मोन्स\n\nओलम्पस मोन्स (Olympus Mons) (लैटिन : माउंट ओलम्पस), मंगल ग्रह पर एक बड़ा ज्वालामुखी पहाड़ है। करीबन २२ कि॰मी॰ (१४ मील) की उंचाई के साथ, यह सौरमंडल के ज्ञात सर्वोच्च पर्वतों में से एक है, और माउंट एवरेस्ट से लगभग तीन गुना जितना उंचा है। ओलम्पस मोन्स मंगल के बड़े ज्वालामुखियों में से सबसे कम उम्र के है और यह अमेजोनियन काल के दौरान बना है। ओलम्पस मोन्स को खगोलविदों ने निक्स ओलाम्पिका (लैटिन : ' 'ओलम्पस की बर्फ' ') एल्बिडो विशेषता के रूप में १९ वीं सदी के बाद से ही जान लिया था। अंतरिक्ष यान द्वारा पहचान की पुष्टि एक पर्वत के रूप में करने से पहले इसकी पहाड़ी प्रकृति पूरी तरह से संदेहास्पद थी। \n\nयह ज्वालामुखी मंगल के पश्चिमी गोलार्द्ध में लगभग १८.४° उत्तर २२६° पूर्व पर स्थित है और थर्सिस उभार के पश्चिमोत्तर किनारे बिलकुल बंद हो जाता है। ज्वालामुखी का पश्चिमी भाग अमेज़ोनिस चतुष्कोण (एम सी-८) में तथा केन्द्रीय और पूर्वी भाग थर्सिस चतुष्कोण (एम सी-९) के आसपास में स्थित है। ओलम्पस मोन्स पर दो संघात क्रेटरों के अस्थायी नाम आइ० ए० यु० द्वारा आबंटित किये गए हैं और वें है १५.६ कि॰मी॰ (१० मील) व्यास का कर्जोक क्रेटर (१८° २५' उत्तर १३१° ५५' पश्चिम) और १०.४ कि॰मी॰ (६ मील) व्यास का पंग्बोचे क्रेटर (१७° १०' उत्तर १३३° ३५' पश्चिम) | \n", "id": "476731", "title": "ओलम्पस मोन्स"}
{"url": "https://hi.wikipedia.org/wiki?curid=476738", "text": "मार्स ओडिसी\n\nमार्स ओडिसी या २००१ मार्स ओडिसी (2001 Mars Odyssey) मंगल ग्रह की परिक्रमा करने वाला एक रोबोटिक अंतरिक्ष यान है | इस परियोजना को नासा द्वारा विकसित किया गया था।\n\n", "id": "476738", "title": "मार्स ओडिसी"}
{"url": "https://hi.wikipedia.org/wiki?curid=476739", "text": "उच्छेदवाद\n\nउच्छेदवाद आत्मा के भी नष्ट हो जाने का सिद्धांत है। प्राचीन काल में अजित केशकंबली के सिद्धांत को उच्छेदवाद के नाम से जाना जाता था। इस सिद्धांत के अनुसार मृत्यु के बाद कोई भी पदार्थ स्थायी नहीं रहता। शरीरस्थ सभी पदार्थों के अस्थायित्व में विश्वास करनेवाले इस मत की मान्यता थी कि मृत्युपरांत पृथ्वी, जल, तेज और वायु नामक चार तत्व अपने मूल तत्व में लीन हो जाते हैं। देह के भस्म हो जाने के बाद कुछ भी शेष नहीं रहता, आत्मा भी नहीं। आत्मा की सत्ता मिथ्या है। इस सिद्धांत का दूसरा नाम जड़वाद भी है। बुद्धकाल में इसका विरोधी मत शाश्वतवाद के नाम से प्रसिद्ध था जो पाँच तत्वों के साथ ही सुख, दु:ख एवं आत्मा को भी नित्य एवं अचल मानता था। यह मत प्रक्रुध कात्यायन के मत के रूप में विख्यात था। बुद्ध ने इन दोनों अंतों का त्याग कर मध्यम मार्ग का अनुसरण करने का उपदेश दिया था। उच्छेदवादी सिद्धांत प्राचीन भौतिकवाद में महत्वपूर्ण स्थान रखता है।\n\nइंग्लैंड के विचारक एडवर्ड ह्वाइट ने भी पाश्चात्य ढंग से उच्छेदवाद सिद्धांत का प्रतिपादन किया है। इसके अनुसार कुटिल और पापी लोग मृत्यु के साथ पूर्णत: विनष्ट हो जाते हैं, लेकिन सदाचारी व्यक्तियों के साथ ऐसा नहीं होता। धर्मशास्त्र और नीतिशास्त्र के अतिरिक्त इस सिद्धांत में दर्शन की पीठिका भी गृहीत है क्योंकि इसके प्रतिपादन के बीच एडवर्ड ह्वाइट ने कुछ दार्शनिक प्रश्नों को भी उठाया है। लेकिन दर्शन के क्षेत्र में इस सिद्धांत का विशेष महत्व नहीं है।\n", "id": "476739", "title": "उच्छेदवाद"}
{"url": "https://hi.wikipedia.org/wiki?curid=476740", "text": "फ़ारस की खाड़ी का राष्ट्रीय दिवस\n\nईरान में 30 अप्रैल का दिन फ़ारस की खाड़ी का राष्ट्रीय दिवस के तौर पर मनाया जाता है। इस दिन पूरे ईरान में विभिन्न प्रकार के कार्यक्रमों का आयोजन किया जाता है। फारस की खाड़ी, मध्य पूर्व एशिया क्षेत्र में हिन्द महासागर का एक विस्तार है, जो ईरान और अरब प्रायद्वीप के बीच तक गया हुआ है। \n30 अप्रैल 1622 को शाह अब्बास की सेना हुर्मुज़ बंदरगाह में पुर्तगालियों को पराजित करने में सफ़ल हुई। ईरान की ग़ैर सरकारी संस्थाओं ने वर्ष 2004 में 30 अप्रैल के दिन को “फ़ारस की खाड़ी का राष्ट्रीय दिवस” के तौर पर मनाने का निर्णय लिया। ईरान की सरकार ने भी इस प्रस्ताव को स्वीकार कर लिया। \nवास्तव में 30 अप्रैल को दो महत्वपूर्ण घटनाएं हुई। एक तो देश से पुर्तगाली उपनिवेशकवाद का निष्कासन हुआ और दूसरे यह कि इस दिन यह निर्णय लिया गया कि फ़ारस की खाड़ी के ऐतिहासिक तथा प्राचीन नाम को देखते हुए हर साल 30 अप्रैल का दिन “फ़ारस की खाड़ी का राष्ट्रीय दिवस” के तौर पर मनाया जाए। यह नाम तथा शब्द विश्व की समस्त भाषाओं में 2400 वर्ष पूर्व से लेकर 1964 तक सरकारी व अंतर्राष्ट्रीय नाम रहा है। किन्तु अरब देशों ने 1964 में गुप्त तौर पर निर्णय लिया कि फ़ारस की खाड़ी का नाम बदल कर अरब की खाड़ी रख दिया जाए।\n\nईरानी लोग इस निर्णय को अरब भेद भाव व क़ौमपरस्ती के एक नमूने के तौर पर देखते हैं। उन का मानना है कि जमाल अब्दुल नासिर के दौर तक किसी अरबी दस्तावेज़ या पत्र में अरब की खाड़ी शब्द का प्रयोग नहीं किया गया है और अरब दुनिया की सांस्कृतिक धरोहर कही जाने वाली समस्त महत्वपूर्ण पुस्तकों में “फ़ारस सागर’’ या “फ़ारस की खाड़ी’’ जैसे शब्द ही पाए जाते हैं।\nइसीलिए ईरानियों ने इस दिन को “फ़ारस की खाड़ी का राष्ट्रीय दिवस” का नाम दिया है ताकि इस ऐतिहासिक तथा प्राचीन नाम को बदलने के लिए की जा रही कोशिशों को रोका जा सके।\nईरानियों का कहना है कि यदि सागरों के नाम ही बदले जाने हैं तो फिर अरब सागर का नाम बदल कर मकरान सागर किया जाना चाहिए क्योंकि इस के चारों ओर लगभग सौ करोड़ से अधिक ग़ैर अरब लोग आबाद हैं और इस नाम का उपयोग भी पुर्तगाली उपनिवेशवाद के दौर में ही शुरु हुआ था।\n\n\nAuthor: Ajam, Muḥammad.]]\n\n", "id": "476740", "title": "फ़ारस की खाड़ी का राष्ट्रीय दिवस"}
{"url": "https://hi.wikipedia.org/wiki?curid=476741", "text": "देववाद\n\nदेववाद या तटस्थेश्वरवाद (Deism) के अनुसार, सत्य की खोज में बुद्धि प्रमुख अस्त्र और अंतिम अधिकार है। ज्ञान के किसी भाग में भी बुद्धि के अधिकार से बड़ा कोई अन्य अधिकार विद्यमान नहीं। यह दावा धर्म और ज्ञानमीमांसा के क्षेत्रों में विशेष रूप में विवाद का विषय बनता रहा है।\n\nईसाई मत में धर्म की नींव विश्वास पर रखी गई है। जो सत्य ईश्वर की ओर से आविष्कृत हुए है, वे मान्य हैं, चाहे वे बुद्धि की पहुँच के बाहर हों, उसके प्रतिकूल भी हों। 18वीं शती में, इंग्लैंड में कुछ विचारकों ने धर्म को दैवी आविष्कार के बजाय मानव चिंतन की नींव पर खड़ा करने का यत्न किया। आरंभ में अलौकिक या प्रकृतिविरुद्ध सिद्धांत उनके आक्रमण के विषय बने; इसके बाद ऐसी घटनाओं की बारी आई, जिन्हें ऐतिहासिक खोज ने असत्य बताया; और अंत में कहा गया कि जिस जीवनव्यवस्था को ईसाइयत आदर्श व्यवस्था के रूप में उपस्थित करती है, वह स्वीकृति के योग्य नहीं। टोलैंड (John Toland), चब्ब (Thomas Chubb) और बोर्लिगब्रोक (Bolingbroke) बुद्धिवाद के इन तीनों स्वरूपों के प्रतिनिधि तथा प्रसारक थे।\n\nज्ञानमीमांसा में बुद्धिवाद और अनुभववाद का विरोध है। अनुभववाद के अनुसार, मनुष्य का मन एक कोरी तख्ती है, जिस पर अनेक प्रकार के बाह्य प्रभाव अंकित होते हैं; हमारा सारा ज्ञान बाहर से प्राप्त होता है। इसके विपरीत, बुद्धिवाद कहता है कि सारा ज्ञान अंदर से उपजता है। जो कुछ इंद्रियों के द्वारा प्राप्त होता है, उसे प्लेटो ने केवल \"संमति\" का पद दिया। बुद्धिवाद के अनुसार गणित सत्य ज्ञान का नमूना है। गणित की नींव लक्षणों और स्वयंसिद्ध धारणाओं पर होती है और ये दोनों मन की कृतियाँ हैं। आधुनिक काल में, डेकार्ट ने निर्मल और स्पष्ट प्रत्ययों को सत्य की कसौटी बताया। स्पिनोज़ा ने अपनी विख्यात पुस्तक \"नीति\" को रेखागणित का आकार दिया। वह कुछ परिभाषाओं और स्वत:सिद्ध धारणाओं से आरंभ करता है और प्रत्येक साध्य को उपयोगी उपपत्ति से प्रमाणित करता है। \n\n", "id": "476741", "title": "देववाद"}
{"url": "https://hi.wikipedia.org/wiki?curid=476742", "text": "कन्यागुरुकुल\n\nऐसे विद्यालय गुरुकुल कहलाते हैं जहाँ विद्यार्थी अपने परिवार से दूर गुरू के परिवार का हिस्सा बनकर शिक्षा प्राप्त करता है। भारत के प्राचीन इतिहास में ऐसे विद्यालयों का बहुत महत्व था। प्रसिद्ध आचार्यों के गुरुकुल के पढ़े हुए छात्रों का सब जगह बहुत सम्मान होता था। राम ने ऋषि विश्वामित्र के यहाँ रह कर शिक्षा प्राप्त की थी। इसी प्रकार पांडवों ने ऋषि द्रोण के यहाँ रह कर शिक्षा प्राप्त की थी।\n\nप्राचीन भारत में तीन प्रकार की शिक्षा संस्थाएँ थीं-\n\nगार्गी, मैत्रेयी, मैत्रायणी, सीता, ऋतम्भरा आदि विदुषियो ने ऐसे ही गुरुकुलो मे रहकर सभी कलाओ और विद्याओ का अर्जन किया था, ये गुरुकुल पुरुषो के लिये सन्चालित गुरुकुलो के समान ही होते थे अन्तर केवल इतना था कि यहा सबके सब महिलाए ही होती थी, उन सबके लिये पुरुषो का दर्शन करना भी वर्जित था और वे भी तपस्विनी होकर जीवन जीती थी। भारत देश मे वर्तमान मे भी प्राचीन परम्परा के अनुसार ही अनेक पुरुषो तथा महिलाओ के अनेक गुरुकुल विद्यमान है।\n\n", "id": "476742", "title": "कन्यागुरुकुल"}
{"url": "https://hi.wikipedia.org/wiki?curid=476751", "text": "मार्स एक्सप्रेस\n\nमार्स एक्सप्रेस (Mars Express), एक अंतरिक्ष अन्वेषण अभियान है जिसे यूरोपीय अंतरिक्ष एजेंसी (इसा) के द्वारा संचालित किया जा रहा है। यह अभियान मंगल का अन्वेषण कर रहा है और इस एजेंसी द्वारा प्रयासरत पहला ग्रहीय अभियान है। \"एक्सप्रेस\" मूल रूप से गति और दक्षता को निर्दिष्ट करता है जिसके अनुसार अंतरिक्ष यान की रचना की गई और बनाया गया। बहरहाल \"एक्सप्रेस\" अंतरिक्ष यान की अपेक्षाकृत छोटी ग्रहीय यात्रा का भी वर्णन करता है, नतीजतन इसका प्रक्षेपण तब हुआ जब पृथ्वी और मंगल की कक्षा ने अपने को इतना करीब ला दिया, जितना वें लगभग ६०,००० वर्षों में हुई थी।\n\n", "id": "476751", "title": "मार्स एक्सप्रेस"}
{"url": "https://hi.wikipedia.org/wiki?curid=476761", "text": "प्रकाश से तेज़\n\nरौशनी-से-तेज़ () (या जिसे सुपरलुमिनल () भी कहते हैं) संचार और यात्रा के उस प्रकार को कहते हैं जिसमें जानकारी या वस्तुओं का आदान-प्रदान रौशनी की गति से तेज़ होता है। सापेक्षता के खास सिद्धांत के अनुसार एक कण को रौशनी की गति प्राप्त करने के लिए बेहिसाब शक्ति की आवश्यकता होगी हालांकि यह सिद्धांत ऐसे कणों की मौजूदगी से इनकार नहीं करता जो रौशनी की गति से तेज़ यात्रा करने में सक्षम है।\n\nकुछ भौतिकी वैज्ञानिक जिसे \"कारगर\" गति (रौशनी-से-तेज़) कहते हैं,\n", "id": "476761", "title": "प्रकाश से तेज़"}
{"url": "https://hi.wikipedia.org/wiki?curid=476762", "text": "मंगल टोही परिक्रमा यान\n\nमंगल टोही परिक्रमा यान (Mars Reconnaissance Orbiter (MRO)), नासा का एक बहुउद्देशीय अंतरिक्ष यान है जिसे कक्षा से मंगल के अन्वेषण और टोह के लिए रचा गया है | जैसे ही MRO ने कक्षा में प्रवेश किया यह, कक्षा में के या ग्रह पर के, पांच अन्य अंतरिक्ष यानों से जुड़ गया : मार्स ग्लोबल सर्वेयर, मार्स ओडिसी, मार्स एक्सप्रेस और दो ​​मार्स एक्सप्लोरेशन रोवर, यह मंगल के आसपास के क्षेत्र में सबसे अधिक अंतरिक्ष यान परिचालन के लिए एक कीर्तिमान है | इस ७२० मिलियन अमरीकी डॉलर के अंतरिक्ष यान को जेट प्रोपल्सन लेबोरेटरी के पर्यवेक्षण के अधीन लॉकहीड मार्टिन द्वारा बनाया गया था | यह १२ अगस्त २००५ को प्रक्षेपित किया गया और १० मार्च २००६ को इसने मंगल की कक्षा प्राप्त की | नवंबर २००६ में, पांच महीने की हवाई कलाबाजियों के बाद, इसने अपनी अंतिम विज्ञान कक्षा में प्रवेश किया और अपना प्राथमिक विज्ञान चरण शुरू किया |\n\n", "id": "476762", "title": "मंगल टोही परिक्रमा यान"}
{"url": "https://hi.wikipedia.org/wiki?curid=476765", "text": "त्यागी\n\nअयाचक ब्राह्मणों की उत्पत्ति:- हमारे देश आर्यावर्त में 7200 विक्रमसम्वत् पूर्व देश, धर्म व संस्कृति की रक्षा हेतु एक विराट युद्ध सहस्रबाहु सहित समस्त आर्यावर्त के 21 राज्यों के क्षत्रिय राजाओ के विरूद्ध हुआ, जिसका नेतृत्व ऋषि जमदग्नि के पुत्र ब्रह्मऋषि भगवान परशुराम ने किया, इस युद्ध में आर्यावर्त के अधिकतर ब्राह्मणों ने भाग लिया और इस युद्ध में भगवान परशुराम की विजय हुई तथा इस युद्ध के उपरान्त अधिकतर ब्राह्मण अपना धर्मशास्त्र एवं ज्योतिषादि का कार्य त्यागकर समय-समय पर कृषि क्षेत्र में संलग्न होते गये, जिन्हे अयाचक ब्राह्मण व खांडवायन कहा जाने लगा जोकि कालान्तर में त्यागी, भूमिहार, महियाल, गालव, चितपावन, नम्बूदरीपाद, नियोगी, अनाविल, कार्वे, राव, हेगडे, अयंगर एवं अय्यर आदि कई अन्य उपनामों से पहचाने जाने लगे।\n\nत्यागी ब्राह्मणों को महाभारत काल से ही जाना जाता है \n\nक्योकि महाभारत काल में इनका एक नगर था जो कांपिल्य नगर के नाम से जाना जाता था .\n\nजब पांडव अज्ञात वास में थे . तभी इन त्यागी ब्राह्मणों ने पांडवो को अपने नगर में रहने का स्थान दिया था .\n\nऔर अज्ञात वास में पांडवो का पुरे तरह सहयोग किया था .\n\nत्यागी ब्राह्मणों का भूमि प्राप्त रहस्ये .\n\nबताया जाता है की त्यागी उन ब्राह्मणों में से निकले त्यागी ब्राह्मण है . जब भगवान् परसुराम ने छत्रियो से युद्ध किया था. उस युद्ध में जो ब्राह्मण भगवान् परसुराम के साथ थे .\n\nअतः जिन ब्राह्मणों ने भगवान् परसुराम को सैनिक बल दिया था . वो त्यागी ब्राह्मण थे. खुद भगवान् परसुराम ने उन्हें त्यागी ब्राह्मण की उपाधि दी . और जो भूमि युद्ध में जीती गयी वो सब उन ही त्यागी ब्राह्मणों को दी गयी थी . जिसे वो अपने कर्मकणों का त्याग करके स्वम अपनी महनत से उत्पति करने लगे . और अपनी जीविका चलाने लगे . तो भगवान् परसुराम ने ही त्याग करना सिखाया और ब्राह्मणों को स्वम पर निर्भर रहना सिखाया .\n", "id": "476765", "title": "त्यागी"}
{"url": "https://hi.wikipedia.org/wiki?curid=476769", "text": "सेंधा नमक\n\nसेंधा नमक, सैन्धव नमक, लाहौरी नमक या हैलाईट () सोडियम क्लोराइड (), यानि साधारण नमक, का क्रिस्टल पत्थर-जैसे रूप में मिलने वाला खनिज पदार्थ है। यह अक्सर रंगहीन या सफ़ेद होता है, हालांकि कभी-कभी अन्य पदार्थों की मौजूदगी से इसका रंग हल्का नीला, गाढ़ा नीला, जामुनी, गुलाबी, नारंगी, पीला या भूरा भी हो सकता है। भारतीय खाने में और चिकित्सा में हाज़मे के लिए इस्तेमाल होने वाला काला नमक भी एक प्रकार का सेंधा नमक होता है।\n\nऐतिहासिक रूप से पूरे उत्तर भारतीय उपमहाद्वीप में यह नमक सिंध, पश्चिमी पंजाब के सिन्धु नदी के साथ लगे हुए हिस्सों और ख़ैबर-पख़्तूनख़्वा के कोहाट ज़िले से आया करता था जो अब पाकिस्तान में हैं और जहाँ यह ज़मीन में मिलता है। 'सेंधा नमक' और 'सैन्धव नमक' का मतलब है 'सिंध या सिन्धु के इलाक़े से आया हुआ'। पश्चिमोत्तरी पंजाब में नमक कोह (यानि नमक पर्वत) नाम की मशहूर पहाड़ी श्रृंखला है जहाँ से यह नमक मिलता है और इसी इलाक़े में प्रसिद्ध खेवड़ा नमक खान है। इस नमक को 'लाहौरी नमक' भी कहा जाता है क्योंकि यह अक्सर लाहौर से होता हुआ पूरे उत्तर भारत में बेचा जाता था।\n\n", "id": "476769", "title": "सेंधा नमक"}
{"url": "https://hi.wikipedia.org/wiki?curid=476775", "text": "भारतीय वन्यजीव संरक्षण अधिनियम\n\nभारतीय वन्यजीव (संरक्षण) अधिनियम सन् १९७२ भारत सरकार ने इस उद्देश्य से पारित किया था कि वन्य प्राणियों के अवैध शिकार तथा उनके हाड़-माँस और खाल के व्यापार पर रोक लगाई जा सके। इसे जनवरी २००३ में संशोधित करके दण्ड तथा जुर्माना और अधिक कठोर कर दिया गया है।\nWild Life (Protection) Amendment Act, 2002", "id": "476775", "title": "भारतीय वन्यजीव संरक्षण अधिनियम"}
{"url": "https://hi.wikipedia.org/wiki?curid=476778", "text": "वन्यजीव संरक्षण अधिनियम, 1972\n\nभारतीय वन्य जीव संरक्षण अधिनियम, 1972 भारत सरकार ने सन् 1972 ई॰ में इस उद्देश्य से पारित किया था कि वन्यजीवों के अवैध शिकार तथा उसके हाड़-माँस और खाल के व्यापार पर रोक लगाई जा सके। इसे सन् 2003 ई॰ में संशोधित किया गया है और इसका नाम भारतीय वन्य जीव संरक्षण (संशोधित) अधिनियम 2002 रखा गया जिसके तहत इसमें दण्ड तथा जुर्माना और कठोर कर दिया गया है। 1972 से पहले, भारत के पास केवल पाँच नामित राष्ट्रीय पार्क थे। अन्य सुधारों के अलावा, अधिनियम संरक्षित पौधे और पशु प्रजातियों के अनुसूचियों की स्थापना तथा इन प्रजातियों की कटाई व शिकार को मोटे तौर पर गैरकानूनी करता है।\n\nयह अधिनियम जंगली जानवरों, पक्षियों और पौधों को संरक्षण प्रदान करता है| यह जम्मू और कश्मीर जिसका अपना ही वन्यजीव क़ानून है को छोड़कर पूरे भारत में लागू होता है। \n\nइसमें कुल 6 अनुसूचियाँ है जो अलग-अलग तरह से वन्यजीवन को सुरक्षा प्रदान करता है। \n\nउन अपराधों के लिए जिसमें वन्य जीव (या उनके शरीर के अंश)— जो कि इस अधिनियम की सूची 1 या सूची 2 के भाग 2 के अंतर्गत आते हैं— उनके अवैध शिकार, या अभ्यारण या राष्ट्रीय उद्यान की सीमा को बदलने के लिए दण्ड तथा जुर्माने की राशि बढ़ा दी गई है। अब कम से कम कारावास 3 साल का है जो कि 7 साल की अवधि के लिए बढ़ाया भी जा सकता है और कम से कम जुर्माना रु 10,000- है। दूसरी बार इस प्रकार का अपराध करने पर यह दण्ड कम से कम 3 साल की कारावास का है जो कि 7 साल की अवधि के लिए बढ़ाया भी जा सकता है और कम से कम जुर्माना रु 25,000/- है।\n", "id": "476778", "title": "वन्यजीव संरक्षण अधिनियम, 1972"}
{"url": "https://hi.wikipedia.org/wiki?curid=476781", "text": "पामेला एंडरसन\n\nपामेला डेनिस एंडरसन (, जन्म १ जुलाई १९६७) एक कनेडियाई अभिनेत्री, मॉडल, निर्माता, लेखिका, समाजवादी व पूर्व शोगर्ल है जो \"होम इम्प्रूवमेंट\", \"बेवाच\" और \"वि.आई.पी\" जैसे टेलीविजन धारावाहिकों में अपने अभिनय के लिए जानी जाती है। उन्हें फ़रवरी १९९० की \"प्लेबॉय\" की प्लेमेट ऑफ़ द मंथ चुना किया गया था। उनके पान अमेरिका व कनाडा की दोहरी राष्ट्रीयता है।\n\n", "id": "476781", "title": "पामेला एंडरसन"}
{"url": "https://hi.wikipedia.org/wiki?curid=476783", "text": "अधिनियम\n\nअधिनियम केन्द्र में संसद या राज्य में विधानसभा द्वारा पारित किसी विधान को कहते हैं। जब संसद या विधानसभा में किसी विषय को प्रस्तावित करते हैं तो उसे विधेयक या बिल कहते हैं। संसद या विधानसभा की सर्वसम्मति से पास होने के बाद उस बिल या विधेयक को अधिनियम का दर्जा मिल जाता है।\n", "id": "476783", "title": "अधिनियम"}
{"url": "https://hi.wikipedia.org/wiki?curid=476808", "text": "खेवड़ा नमक खान\n\nखेवड़ा नमक खान () पाकिस्तान के पंजाब प्रान्त के झेलम ज़िले में राष्ट्रीय राजधानी इस्लामाबाद से १६० किमी दूर स्थित नमक की एक प्रसिद्ध खान है जहाँ से सदियों से सेंधा नमक खोदकर निकाला जा रहा है। यह नमक कोह (नमक पर्वतों) की निचली पहाड़ियों में स्थित हैं और भारतीय उपमहाद्वीप में नमक की सबसे पुरानी लगातार उत्पादन करती आ रही नमक की खानों में से हैं। इसमें सेंधे नमक का बहुत ही बड़ा भण्डार है जिसकी तादाद २२ करोड़ टन अनुमानित की गई है। हर साल इसमें से ४.६५ लाख टन निकाला जाता है और इस दर पर यह खान अभी और ५०० वर्षों तक नमक दे सकती है। यह दुनिया की दूसरी सबसे बड़ी नमक की खान मानी जाती है।\n\nइस खान में पहाड़ के अन्दर सुरंगे कर के और नीचे की तरफ़ खोदकर नमक निकाला जाता है। नमक निकालते हुए ध्यान रखा जाता है कि केवल ५०% निकाला जाए और ५०% छोड़ दिया जाए जो खान के अन्दर पत्थरीली दीवारों और स्तंभों के रूप में खान के ढाँचे को सहारा दिए हुए है। खोदते हुए यहाँ बहुत से कमरे बन चुके हैं। अगर इसे एक इमारत के रूप में देखा जाए तो कुल मिलकर १९ मंजिलें हैं, जिनमें से ११ मंजिलें ज़मीन के नीचे बन चुकी हैं। सुरंगें पहाड़ के अन्दर ७३० मीटर (२,४०० फ़ुट) पहुँच चुकी हैं और अगर सभी सुरंगों की लम्बाई मिलाई जाए तो ४० किलोमीटर तक का रास्ता खोदा जा चुका है। यहाँ से निकलने वाले नमक का रंग सफ़ेद, गुलाबी और लाल है और कहीं-कहीं पर लाल और सफ़ेद रंगों की सुन्दर धारियाँ नज़र आती हैं।\n\nऐतिहासिक रूप से पूरे उत्तर भारतीय उपमहाद्वीप में खनिज पत्थर के नमक को 'सेंधा नमक' या 'सैन्धव नमक' कहा जाता है जिसका मतलब है 'सिंध या सिन्धु के इलाक़े से आया हुआ'। अक्सर यह नमक इसी खान से आया करता था। सेंधे नमक को 'लाहौरी नमक' भी कहा जाता है क्योंकि यह व्यापारिक रूप से अक्सर लाहौर से होता हुआ पूरे उत्तर भारत में बेचा जाता था।\n\nखेवड़ा के सम्बन्ध में एक लोक-मान्यता है कि जब सिकंदर महान ने हिंदुस्तान पर धावा बोला तो खेवड़ा के इलाक़े में उसकी फ़ौजें आई। वहाँ देखा गया कि उनके घोड़े पत्थरों को चाट रहे थे। ग़ौर से देखने पर मालूम हुआ कि उनमें बहुत नमक था और पूरे पहाड़ों में नमक था। तभी से यहाँ से नमक निकाला जा रहा है। मुग़ल ज़माने में उत्तर भारत में बहुत सा नमक राजस्थान की सांभर झील से आता था लेकिन उस से कहीं ज़्यादा खेवड़ा से निकलकर हिन्दुस्तान-भर में बेचा जाता था। कुछ हस्तशिल्पी इस पत्थरीले नमक की तश्तरियाँ और दीपक बना के बेचा करते थे।\n\nखेवड़े की नमक खान सैलानियों के लिए अब एक आकर्षण-केंद्र बन गई है। यहाँ सेंधे नमक से किया गया तरह-तरह का निर्माण उनके लिए दिलचस्प होता है, जिनमें यह शामिल हैं:\n\n", "id": "476808", "title": "खेवड़ा नमक खान"}
{"url": "https://hi.wikipedia.org/wiki?curid=476816", "text": "रागिनी खन्ना\n\nरागिनी खन्ना एक भारतीय टेलीविजन अभिनेत्री है। वे कई धारावाहिकों में कार्य कर चुकी है जिसकी शुरुआत उन्होंने \"भास्कर भारती\" और \"राधा की बेटियां कुछ कर दिखाएंगी\" से की। \"ससुराल गेंदा फुल\" में मुख्य भूमिका अदा करने के लिये जाती है जो स्टार प्लस पर प्रसारित किया जाता था। वे गोविंदा की भांजी और कृष्णा अभिषेक (कॉमेडी सर्कस) व टीवी अभिनेत्री सौम्या सेठ की ममेरी बहन है।\n", "id": "476816", "title": "रागिनी खन्ना"}
{"url": "https://hi.wikipedia.org/wiki?curid=476818", "text": "सामुराई जैक\n\nसामुराई जैक () एक अमेरिकी एनिमेटेड टेलीविजन शृंखला है जिसकी रचना गेनेडी तर्ताकोव्सकी ने की है और इसका प्रसारण कार्टून नेटवर्क व टूनामी पर २००१ से २००४ के बिच किया गया था।\n\n\n", "id": "476818", "title": "सामुराई जैक"}
{"url": "https://hi.wikipedia.org/wiki?curid=476821", "text": "बैटलशिप\n\nबैटलशिप () एक २०१२ में बनी अमेरिकी काल्पनिक विज्ञान पर आधारित नौसेना युद्ध फ़िल्म है जो बच्चों के खेल पर आधारित है जिसका निर्माण हास्ब्रो द्वारा किया गया है। यह वही कंपनी है जिन्होंने \"ट्राँसफ़ॉर्मर्स\" का निर्माण किया था। फ़िल्म को १८ मई २०१२ को रिलीज़ किया गया है।\n", "id": "476821", "title": "बैटलशिप"}
{"url": "https://hi.wikipedia.org/wiki?curid=476823", "text": "नमक कोह\n\nनमक कोह या नमक सार या नमक पर्वत () पाकिस्तान के पंजाब प्रान्त के उत्तरी भाग में स्थित एक पर्वत शृंखला है। यह पहाड़ झेलम नदी से सिन्धु नदी तक, यानि सिंध-सागर दोआब कहलाने वाले क्षेत्र में, फैले हुए हैं। नमक कोह के पहाड़ों में सेंधे नमक के बहुत से भण्डार क़ैद हैं, जिनसे इस शृंखला का नाम पड़ा है। नमक कोह का सबसे ऊँचा पहाड़ १,५२२ मीटर ऊँचा सकेसर पर्वत () और दूसरा सबसे ऊँचा पहाड़ ९७५ मीटर ऊँचा टिल्ला जोगियाँ () है। यहाँ खबिक्की झील () और ऊछाली झील () जैसे सरोवर और सून सकेसर जैसी सुन्दर वादियाँ भी हैं जो हर साल पर्यटकों को सैर करने के लिए खेंचती हैं। इन पहाड़ियों में बहुत सी नमक की खाने भी हैं जिनसे नमक खोदकर निकाला जाता है। इन खानों में खेवड़ा नमक खान मशहूर है लेकिन वरचा, कालाबाग़ और मायो की खाने भी जानीमानी हैं। यहाँ का नमक हज़ारों सालों से पूरे उत्तरी भारतीय उपमहाद्वीप में भेजा जाता रहा है और इसका ज़िक्र राजा हर्षवर्धन के काल में आए चीनी धर्मयात्री ह्वेन त्सांग ने भी अपनी लिखाईयों में किया था।\n\nऐतिहासिक रूप से माना जाता है कि अपने देश-निकाले के दिनों में महाभारत के पांडवों ने यहीं शरण ली थी। इन पहाड़ियों में बहुत-से बड़े-छोटे क़िलों और हिन्दू मंदिरों के खँडहर हैं जो छठी सदी ईसवी के बाद हिन्दू शाही ज़माने में बनने शरू हुए और इस क्षेत्र के इस्लाम के आगमन से पूर्व की कहानी बताते हैं। यह मंदिर कश्मीरी शैली के माने जाते हैं और कश्मीर से बाहर इस तरह के मंदिर सिर्फ़ यहीं दिखते हैं। इनमें नमक कोह की उत्तरी ढलान पर स्थित कटासराज मन्दिर प्रसिद्ध हुआ करते थे। हिन्दू-मान्यता के अनुसार सति की मृत्यु पर शिव जब रोये तो उनके अश्रुओं से एक ताल राजस्थान में पुष्कर में बना और दूसरा नमक कोह में कटासराज में। नमक कोह शृंखला के दुसरे सबसे ऊँचे पहाड़, टिल्ला जोगियाँ, के नाम का अर्थ पंजाबी भाषा में 'योगियों का टीला' है। इसकी ऊँचाई के कारण श्रद्धालु इस पर चढ़ा करते थे और योगी अक्सर यहाँ अपना डेरा लगते थे क्योंकि यहाँ सुबह के वक़्त सूरज की किरणें सबसे पहले पड़ती हैं। इसके महत्व के कारण सम्राट अकबर भी एक दफ़ा इसका दौरा करने आए थे।\n\n", "id": "476823", "title": "नमक कोह"}
{"url": "https://hi.wikipedia.org/wiki?curid=476829", "text": "हास्ब्रो\n\nहास्ब्रो () अमेरिका की एक अंतर्राष्ट्रीय खिलौने और बोर्डगेम उत्पादन कंपनी है। यह विश्व की सबसे बड़ी खिलोने बनाने वाली कंपनियों में से एक है। इसका मुख्यालय पौटकट, र्होडी आइलैंड, अमेरिका में स्थित है। इसके अधिकतर उत्पादन पूर्वी एशिया में किए जाते हैं।\n\n\n", "id": "476829", "title": "हास्ब्रो"}
{"url": "https://hi.wikipedia.org/wiki?curid=476833", "text": "पोठोहार\n\nपोठोहार या पोठवार () पूर्वोत्तरी पाकिस्तान का एक पठार क्षेत्र है जो उत्तरी पंजाब और आज़ाद कश्मीर में विस्तृत है। यह सिंध सागर दोआब में स्थित है, जो पूर्व में झेलम नदी से पश्चिम में सिन्धु नदी के बीच का इलाका है। इसे उत्तर में काला चिट्टा और मारगल्ला पर्वत शृंखलाएँ है और दक्षिण में नमक कोह शृंखला है। नमक कोह का १,५२२ मीटर ऊँचा सकेसर पर्वत () इसका सबसे ऊँचा पहाड़ है। यहाँ के लोग पंजाबी भाषा की पोठवारी और हिन्दको उपभाषाएँ बोलते हैं और कुछ लोग पश्तो भी बोलते हैं।\n\nपोठोहार बहुत से पंजाबी हिन्दू और सिखों की भी पूर्वजभूमि है, मसलन 'अरोड़ा' का पारिवारिक नाम रखने वाले अक्सर मूल-रूप से पोठोहारी होते हैं। इस क्षेत्र में बहुत से मशहूर हिन्दू धार्मिक स्थल हैं, जिनमें शिवजी का प्रसिद्ध कटासराज मंदिर शामिल है। कहा जाता है कि सति कि मृत्यु पर जब शिव रोये तो उनके अश्रुओं का एक ताल राजस्थान में पुष्कर में बना और दूसरा पोठोहार में कटासराज में। कहा जाता है कि पांडव भी अपने अज्ञातवास के दौरान पोठोहार में रहे थे और युधिष्ठिर ने जिस ताल पर यक्ष प्रश्नों का उत्तर दिया था वह ताल भी इसी क्षेत्र में था।\n\n", "id": "476833", "title": "पोठोहार"}
{"url": "https://hi.wikipedia.org/wiki?curid=476861", "text": "श्री भवानंद महाविद्यालय पुनर्जी जहानागंज आजमगढ़\n\n'श्री भवानन्द संस्कृत महाविद्यालय Shri Bhavanand Sanskrit Mahavidyalaya \n", "id": "476861", "title": "श्री भवानंद महाविद्यालय पुनर्जी जहानागंज आजमगढ़"}
{"url": "https://hi.wikipedia.org/wiki?curid=476878", "text": "मेरिनर ४\n", "id": "476878", "title": "मेरिनर ४"}
{"url": "https://hi.wikipedia.org/wiki?curid=476881", "text": "मेरिनर ९\n", "id": "476881", "title": "मेरिनर ९"}
{"url": "https://hi.wikipedia.org/wiki?curid=476882", "text": "वान्केल इंजन\n\nवान्केल इंजन एक प्रकार का आंतरिक दहन इंजन है, जो दबाव को घूर्णन गति में परिवर्तित करने के लिए प्रत्यागमनी पिस्टन के बजाय उत्केंद्रक शैफ्ट डिजाइन का प्रयोग करता है। वान्केल इंजन का दहन कक्ष, अंडाकार समान बहि:त्रिज्याज (epitrochoid) आकार का होता है। इसके घूर्णक का आकार Reuleaux त्रिभुज के समान होता है, पर इसकी भुजाएँ थोड़ी सीधी होतीं हैं। वान्केल इंजन में चतुर्घात चक्र दहन कक्ष के अन्दर के हिस्से और घूर्णक के बीच चलता है।\n\nइस इंजन का आविष्कार एक जर्मन वैज्ञानिक फेलिक्स वान्केल ने किया था। वान्केल ने १९२९ में इंजन के किये पहला पेटेंट प्राप्त किया और १९५७ में इसका पहला कार्यकारी आदिप्ररूप तैयार कर लिया।\n\nसंहत डिजाइन के कारण वान्केल शैफ्ट इंजन, विविध प्रकार के वाहनों और उपकरणों जैसे मोटरवाहन,मोटरसाइकल, सांकल आरा, सहायक शक्ति ईकाई आदि में उपयोग किये जातें हैं।\n\nवान्केल इंजन में एक विशेष ऑटो चक्र के चार घात एक तीन तरफा सममित घूर्णक और उसके अंडाकार कक्ष के बीच के स्थान में होते हैं। वान्केल चक्र का विस्तार घात ऑटो चक्र से ज्यादा लंबा होता है। एक मूल एकल रोटर वान्केल इंजन में, Reuleaux त्रिभुज के समान आकार वाला घूर्णक होता है, पर इसकी भुजाएँ थोड़ी सीधी होती हैं, जो अंडाकार समान बहि:त्रिज्याज (epitrochoid) आकार वाले कक्ष से घिरा हुआ होता है। ज्यामितीय दहन कक्ष के आयतन को न्यूनतम रखने और संपीड़न अनुपात को अधिकतम रखने के कारण घूर्णक का सैद्धांतिक आकार निश्चित कोनों के बीच इस प्रकार का है। घूर्णक के किसी भी दो शीर्षों को जोड़ने वाले सममित वक्र को आंतरिक दहन कक्ष के आकार की दिशा में इस सीमा तक बढ़ाया गया है कि वक्र घूमते समय किसी भी कोण पर दहन कक्ष को छुए नहीं। (एक चाप इस अनुकूलन समस्या का समाधान नहीं है)\n\nकेंद्रीय ड्राइव शैफ्ट, जिसे उत्केंद्रक शैफ्ट भी कहते हैं, घूर्णक के केंद्र से गुजरती है और स्थिर बियरिंग्स द्वारा सधी होती है। घूर्णक, उत्केंद्रक शैफ्ट (क्रैंक शैफ्ट के सदृश) से जुड़े हुए eccentrics (क्रैंक के सदृश) पर चलता है। घूर्णक eccentrics पर घूर्णन के साथ ही उत्केंद्रक शैफ्ट की कक्षीय परिक्रमा भी करता है। घूर्णक के किनारों पर लगी संमुद्र (सील) कक्ष की परिधि को सील करके, तीन चलायमान दहन कक्षों में विभाजित कर देती है। अपनी ही धुरी पर प्रत्येक घूर्णक का घूर्णन और इसका नियंत्रण, सिंक्रनाइजिंग गियर की एक जोड़ी के द्वारा होता है। एक स्थिर गियर जो घूर्णक कक्ष के एक ओर आरोहित होता है, घूर्णक से जुड़े हुए वलय गियर को संलग्न करता है और यह सुनिश्चित करता है कि घूर्णक, उत्केंद्रक शैफ्ट के घूमने का सिर्फ एक तिहाई ही घूमे। सिंक्रनाइजिंग गियर के माध्यम से इंजन की शक्ति का संचरण नहीं होता। रोटर पर गैस के दबाव का बल सीधे उत्केंद्रक के केन्द्र में जाता है, जो की निर्गम शैफ्ट का ही हिस्सा है।\n\n\n", "id": "476882", "title": "वान्केल इंजन"}
{"url": "https://hi.wikipedia.org/wiki?curid=476884", "text": "उत्पादक मूल्य सूचकांक\n\na\nयह अभी भारत मॆं लागू नही है। WPI की कमियाँ दूर करने के लिए PPI लागू करने का प़यास किया जा रहा है।", "id": "476884", "title": "उत्पादक मूल्य सूचकांक"}
{"url": "https://hi.wikipedia.org/wiki?curid=476885", "text": "आर्थिक मंदी\n\nजब वस्तुओ ओर सेवाओ के उत्पादन मै निरन्तर गिरावत हो रही हो ओर सकल घरेलू उत्पाद कम से कम तीन महीने डाउन ग्रोव्थ मै हो तो इस स्थिति को आर्थिक मन्दी कहते हैं।\n\n", "id": "476885", "title": "आर्थिक मंदी"}
{"url": "https://hi.wikipedia.org/wiki?curid=476897", "text": "सून वादी\n\nसून वादी () या सून सकेसर () पाकिस्तान के पंजाब प्रान्त के मध्य भाग में स्थित एक मशहूर वादी है। यह ख़ुशाब ज़िले से उत्तरपश्चिम में है और नौशेरा इस वादी का सबसे बड़ा शहर है। ५६ किमी लम्बी और १४ किमी चौड़ी सून वादी नमक कोह शृंखला में स्थित है और उस पर्वतमाला के सबसे ऊँचे पहाड़ सकेसर से शुरू होकर पधराड़ () गाँव तक चलती है।\n\nइस वादी में बहुत से ख़ूबसूरत पानी के चश्मे, झीलें, झरने, जंगल और ताल-तालाब हैं। खबिक्की झील () और ऊछाली झील () सैलानियों में बहुत लोकप्रीय हैं - इनका पानी बहुत खारा होने से इनमें मछलियाँ तो नहीं हैं लेकिन इनपर बहुत से चिड़ियाँ सर्दियाँ गुज़ारने हर साल आती हैं। यहाँ कृषि भी जमकर होती है क्योंकि ज़मीन बहुत ही उपजाऊ है। सून वादी प्राचीनकाल में एक संस्कृति का घर होती थी। आधुनिक ज़माने में यहाँ आवान जाति के लोग बहुसंख्य हैं।\n\n'सून' शब्द संस्कृत भाषा के 'सोहन' शब्द से आया है, जिसका मतलब 'सुन्दर' होता है।\n\n\n", "id": "476897", "title": "सून वादी"}
{"url": "https://hi.wikipedia.org/wiki?curid=476900", "text": "सकेसर\n\nसकेसर () पाकिस्तान के पंजाब प्रान्त के मध्य भाग में सून वादी के छोर पर स्थित एक १,५२२ मीटर ऊँचा पहाड़ है। यह नमक कोह पर्वतमाला का सबसे ऊँचा पहाड़ भी है। क्योंकि यह आसपास के सभी इलाक़ों से ऊँचा है इसलिए यहाँ पाकिस्तान टेलिविज़न ने एक प्रसारण स्तंभ लगाया हुआ है और १९५० के दशक में पाकिस्तानी वायु सेना ने भी आते-जाते विमानों पर निगरानी रखने के लिए यहाँ एक रेडार लगाया था। यहाँ गर्मियों में मौसम अच्छा होने की वजह से बीते दिनों में तीन ज़िलों - अटक (जिसे तब कैमलपुर कहते थे), मियाँवाली और सरगोधा - के सहायक कमिश्नर इसे अपना ग्रीष्मकालीन कार्यालय बनाते थे।\n\n", "id": "476900", "title": "सकेसर"}
{"url": "https://hi.wikipedia.org/wiki?curid=476906", "text": "टिल्ला जोगियाँ\n\nटिल्ला जोगियाँ () पाकिस्तान के पंजाब प्रान्त के मध्य भाग में स्थित नमक कोह पर्वतमाला के पूर्वी भाग में एक ९७५ मीटर (३,२०० फ़ुट) ऊँचा पहाड़ है। यह नमक कोह शृंखला का सबसे ऊँचा पहाड़ भी है। प्रशासनिक रूप से टिल्ला जोगियाँ झेलम ज़िले में स्थित है और उस ज़िले का सबसे ऊँचा स्थान है। क्योंकि यह आसपास के सभी इलाक़ों से ऊँचा है इसलिए यहाँ से दूर-दूर तक देखा जा सकता है। नीचे से भी इसे चार ज़िलों - झेलम, चकवाल, गुजरात और मंडी बहाउद्दीन - के लोग देख सकते हैं।\n\nपंजाबी भाषा में टिल्ला जोगियाँ का अर्थ 'योगियों का टीला' है और यह पहाड़ हजारों सालों से एक हिन्दू तीर्थ स्थल रहा है। माना जाता है कि यहाँ पर सन् १०० ईसापूर्व के आसपास एक हिन्दू मठ बनाया गया था। यहाँ गुरु गोरखनाथ के अनुयायी रहा करते थे जिन्हें अपने कान छिदवा लेने के कारण 'कानफटे जोगी' कहा जाता था। इसकी ऊँचाई के कारण श्रद्धालु इस पर चढ़ा करते थे और योगी अक्सर यहाँ अपना डेरा लगते थे क्योंकि यहाँ सुबह के वक़्त सूरज की किरणें सबसे पहले पड़ती हैं। इसके महत्व के कारण सम्राट अकबर भी एक दफ़ा इसका दौरा करने आए थे। यहाँ आज भी मंदिरों का एक जमघट्टा है जिसमें कम-से-कम तीन स्नानघर और दो छोटे बांधों के साथ-साथ और भी जल-वितरण का बंदोबस्त है।\n\nप्राचीन काल से ही टीला गुरु गोरक्षनाथ मंदिर को भारत में योगियों का परम पावन तीर्थस्थल माना जाता है जिस कारण इस टीला गुरु गोरक्षनाथ मंदिर का पौराणिक महत्व भी है। टीला गुरु गोरक्षनाथ हिमाचल पर्वत की ही शाखा समझा जाता है तथा यह भी मान्यता है कि शिव-पार्वती कई बार भ्रमण करते-करते इस टीले पर जाकर विश्राम करते थे। इस टीले को बाल गुदाई और लक्ष्मण का टीला भी कहा जाता है जो अब पाकिस्तान में है। जनश्रुति के अनुसार पूर्व कल्प में जब सती का दूसरे जन्म में भगवान शिव से विवाह हुआ था तो शिव की बारात इसी गुरु गोरक्षनाथ टीले से चली थी तथा त्रेतायुग में राम अवतार के बाद अपने अंतिम चरण में लक्ष्मण योगी बनकर टीले में आए और उन्होंने गोरक्षनाथ का शिष्यत्व ग्रहण कर लिया था। अनेक श्रद्धालु आस्थावश इस टीले को टिल्ला भी कहते हैं। नाथ संप्रदाय में धूने का बहुत अधिक महत्व है जिस कारण हर योगी के मठ या आश्रम में धूने का स्थान जरूर बना रहता है जिसे नाथजी का धूना कहा जाता है। श्रद्धालुओं को इसी धूने की भभूति प्रसाद के रूप में दी जाती है। टीले के भवन में भी गोरक्षनाथ का धूना स्थित था। श्रद्धालुओं की धारणा है कि सर्वप्रथम गोरक्षनाथ ने टीले के स्थान पर ही धूना जलाया था और तभी से वह धूना उसी स्थान पर स्थित है। जब गोरक्षनाथ टीले का स्थान छोड़कर जाने लगे तो योगियों ने गोरक्षनाथ से प्रार्थना की कि आपके जाने के बाद इस स्थान का महत्व कैसे प्रतीत होगा। तबगोरक्षनाथ ने जलते धूने में से एक लकड़ी निकाली और उस स्थान पर एक किल्ला गाड़ दिया। बाद में उस लकड़ी ने एक वृक्ष का रूप धारण कर लिया जिसकी दो बड़ी टहनियां एक सूखी और दूसरी हरी बन गई। इस विषय में कहावत है :\n\nइस टीले के बारे में गोरखनाथ ख़ुद कह गए थे कि जब तक यह किल्ला इस स्थान पर स्थापित रहेगा, तक तक इस टीले का मठ सुरक्षित रहेगा। जब इस किल्ले की हरी टहनी भी सूख जाएगी तो यह स्थान भी परिवर्तित हो जाएगा। भारत के विभाजन तक वह वृक्ष अपने स्थान पर यथावत स्थित था तथा हिन्दू और मुसलमान सभी टीले के प्रति तथा योगियों में गहरी आस्था रखते थे। \n\nटीले की गद्दी पर वर्ष १९२० में पीर कलानाथ जी आसीन हुए थे और उन्हीं के समय में वर्ष १९४७ में भारत व पाकिस्तान का विभाजन हुआ। भारत आने के बाद अम्बाला शहर की सब्ज़ी मंडी के निकट वर्ष १९५१ में गुरु गोरक्षनाथ में आस्था का विस्तार करते हुए एक भवन ख़रीदा गया जिसे टीले की दरगाह अथवा गद्दी का स्थान माना जाता है। अंबाला के ऐतिहासिक व पौराणिक टीला गुरु गोरक्षनाथ मंदिर में शिवरात्रि और गुरु पूर्णिमा पर्व बड़ी धूमधाम से मनाया जाता है।\n\nपीर कलानाथ जी के बाद पीर समुंद्रनाथ जी वर्ष १९५२ से लेकर १९६६ तक गद्दीनशीन रहे। उनके बाद पीर श्रद्धानाथ जी १९९१ तक गद्दीनशीन रहे। सन् १९९१ में पीर श्रद्धानाथ जी ब्रह्मलीन हो गए तथा उनकी समाधि वहीं पर बना दी गई। माना जाता है कि इस समाधि पर जो भी भक्त सच्ची आस्था से आकर मन्नत मांगता है, उसकी मनोकामना पूर्ण होती है। लोक मान्यता है कि यहाँ संतानहीन महिलाएँ आती हैं जो अपनी ख़ाली झोली भरके जाती हैं। इस समय पीर पारसनाथ जी टीला गुरु गोरक्षनाथ में गद्दीनशीन हैं और टीले की परंपराओं को जारी रख रहे हैं।\n\nवारिस शाह ने अपनी प्रसिद्ध पंजाबी प्रेम-गाथा 'किस्सा हीर-रांझा' में बताया है कि बीच में हीर से अलग होने से तिलमिलाया हुआ रांझा शान्ति पाने के लिए इस हिन्दू मठ की शरण में आ गया था और उसने गोरखनाथ के अन्य भक्तों की तरह अपने कान भी छिदवा लिए थे। रांझे के सबसे पहले टिल्ला जोगियाँ पर चढ़कर गोरखनाथ जी का चेला बनने के प्रयास का वर्णन ऐसे किया:\n\n\n", "id": "476906", "title": "टिल्ला जोगियाँ"}
{"url": "https://hi.wikipedia.org/wiki?curid=476910", "text": "अशोक अमृतराज\n\nअशोक अमृतराज (, जन्म २२ फ़रवरी १९५६) एक भारतीय अमेरिकी फ़िल्म निर्माता, पूर्व व्यावसाइक टेनिस खिलाड़ी और हाइड पार्क इंटरटेनमेंट के सचिव है।जनवरी २०१७ में इन्हें भारत में संयुक्त राष्ट्र सतत विकास लक्ष्य कार्यक्रम (यू एन डी पी ) के लिए सद्भावना राजदूत बनाया गया है |\n\nअमृतराज एक भूतपूर्व टेनिस खिलाड़ी है और इन्होने भारत का प्रतिनिधित्व अंतर्राष्ट्रीय स्तर पर किया है। उन्होंने अपने नौ साल के करियर में विम्बलडन और अमेरिकी ओपन सहित कई बड़ी टेनिस प्रतियोगिताओं में हिस्सा लिया है। उनके भाई विजय अमृतराज और आनंद अमृतराज भी टेनिस खिलाड़ी है।\n\nअमृतराज ने १०० से अधिक फ़िल्मों का निर्माण किया है जिनमे होलीवूड फ़िल्में \"एंटीट्रस्ट\", \"वाकिंग टाल\" और \"ब्रिन्गिंग डाउन द हाउस\" शामिल है जिनमें स्टीव मार्टिन और क्वीन लतीफ़ा ने अभिनय किया है और साथ ही तमिल फ़िल्म \"जीन्स\" का भी निर्माण किया था।\n", "id": "476910", "title": "अशोक अमृतराज"}
{"url": "https://hi.wikipedia.org/wiki?curid=476915", "text": "300 (फ़िल्म)\n\n\"'300\" वर्ष २००६ की अंग्रेजी भाषा में बनी अमेरिकी मिथकीय युद्ध गाथा प्रधान फ़िल्म है, जो १९९८ में प्रकाशित फ्रैंक मिलर एवं लिन वैर्ले द्वारा रचित इसी समान नाम की काॅमिक्स श्रंखला पर आधारित है। दोनों की कहानियों में थेर्मोपायलेय के रण में हुए फ़ारसियों के साथ हुई युद्ध को पूनर्वर्णित किया गया है। फ़िल्म का निर्देशन ज़ैक स्नायडर ने किया है, साथ ही मिलर ने कार्यकारी निर्माता के साथ परामर्शदाता की बागडोर संभाली है। फ़िल्मांकन का काम बेहद सुपर-इम्पोजिशन क्रोमा की तकनीक के साथ किया गया है, जोकि मूल काॅमिक्स पुस्तक में चित्रों के सहारे हुबहू दोहराया गया है।\nकहानी का सार राजा लियोनिडैस (जेरार्ड बटलर) के इर्द-गिर्द घुमती है, जिन्होंने अपने ३०० स्पार्टा के साथ खुद को देवता समान सर्वेसर्वा समझने वाले फारसियों के राजा ज़ेर्क़िएस (रोड्रिगो सैन्टोरो) और उसकी ३००,००० हमलावर सिपाहियों के विरुद्ध महान लड़ाई लड़ता है। इस युद्ध के उत्साह को कायम रखने के लिए, रानी गोर्गो (लेना हेडी) स्पार्टा के लोगों से अपनी पति के लिए प्रोत्साहन पाने की कोशिश करती है। फ़िल्म में कथनात्मक के तौर पर स्पार्टा सिपाही डिलिओस (डेविड वेनहैम) की आवाज ली गई है। फ़िल्म की कथावाचक की तकनीकी शैली में, विभिन्न हैरतअंगेज प्राणियों के साथ, उन ३०० लोगों की साथ यह एक ऐतिहासिक मिथकीय गाथा बन गई है।\n\nफ़िल्म \"300\" को बतौर पारंपरिक दोनों तरीकों से संयुक्त राष्ट्र के आईमैक्स थियटरों में मार्च ०९, २००७ और घरेलू विडियो के तौर पर जुलाई ३१, २००७ में डीवीडी, ब्लू-रे डिस्क एवं एचडी डीवीडी के रूप में जारी किया गया। फ़िल्म की मिश्रित प्रतिक्रिया मिलने बाद भी, इसके मूल विजुवल दृश्यों एवं शैली की काफी सराहना की गई, लेकिन विजुवल इफैक्टस के अधिक उपयोग से चरित्रांकन कमजोर होने तथा ईरान के प्राचीन फ़ारसियों को, उनके चरित्र को काफी हद तक जातिवाद से प्रेरित बताने पर काफी आलोचना हुई; हालाँकि फ़िल्म ने बाॅक्स ऑफिस पर अपनी बेहतरीन उपस्थिति दिखाकर, करीब $४५० करोड़ से अधिक का व्यवसाय कर, सदी की सबसे बड़ी बाॅक्स ऑफिस इतिहास के २४वें पायदान पर जीत दर्ज करायी। फ़िल्म की अगली सिक्विल, , जो मिलर की ही अप्रकाशित ग्राफिक उपन्यास ज़ेर्क़िएस पुर्वागम पर आधारित है, इसे मार्च ७, २०१४ में प्रदर्शित किया गया।\n\nसन् 479 ईसा पूर्व, थेर्मोपाइलेय के युद्ध के एक साल बाद, डिलिओस, नामक प्राचीन स्पार्टा पैदल सैनिक, लियोनिडैस प्रथम के बचपन से लेकर स्पार्टा रिवाजों के जरिए उनको राजा बनाए जाने तक की कहानी सुनाता है। डिलिओस की कहानी जारी रहती है, जिसके मुताबिक एक फ़ारसी दूत स्पार्टा की दहलीज पर राजा ज़ेर्क़िएस के हुक्म से \"जमीन और पानी\" की गुज़ारिश करता है, अन्यथा इंकार की सूरत में उसे कोप का भाजन बनने की धमकी देता है; स्पार्टा इस प्रयुत्तर में दूत और उसके सिपाहियों को लात मारकर अंधे कुंए में गिरा डालता है। लियोनिडैस तब एफ़ाॅर्स नामक पंडे-पुजारियों से मिलने जाता है, ताकि वह यह रणनीति समझा सकें कि वह उन फ़ारसियों की विशाल सेना को भी देश सीमाद्वार से पीछे हटा सकते हैं; योजना के मुताबिक वह ऐसी तंग गलियारे की दीवार का निर्माण करेंगे जिससे फ़ारसियों की फौज चट्टानों और समुद्र के रास्ते फंस जाएं। एफ़ाॅर्स तब परामर्श के लिए ऑरैक्ल की भविष्यवाणी सुनते हैं, जो अपना फ़रमान देता है कि कार्निया के वक्त स्पार्टाओं का युद्ध पर जाना सही नहीं होगा। हताशा और गुस्से से भरा लियोनिडैस के लौटते ही, उनके पीछे ज़ेर्क़िएस का दूत आ जाता है, जो एफ़ाॅर्स को उनके प्रछन्न सहयोग के लिए बतौर इनाम देता है।\n\nहालाँकि एफ़ाॅर्स की इजाजत के बिना भी अपनी स्पार्टन सिपाहियों को लामबंद करते हुए, लियोनिडैस उनमें चुने हुए तीन सौ बेहतरीन सैनिकों को बहाने से अपना अंगरक्षक बताकर; आर्केडियन्स के रास्ते ले चलता है। थेर्मोपाइलेय पहुँचकर, वे चट्टानों की दीवार खड़ी कर देते हैं और मारे गए टोही फ़ारसियों की लाशें उन्हीं के बीच चूनवा देते हैं, इस हरकत से फ़ारसी दूत बुरी तरह क्रोधित हो उठता है। उन्हीं में से स्टेलियोस, नाम का एक संभ्रांत स्पार्टा सैनिक, उन फ़ारसियों को सीमा से वापिस जाने को कहता है और ज़ेर्क़िएस के नाम पर इसी तरह बांह काट डालने की सजा की चेतावनी देता है। इसी दौरान, लियोनिडैस की मुलाकात एफ़ियाल्टिस, नाम के कुरूप स्पार्टावासी से होती है जिसे शायद उसके अभिभावकों ने स्पार्टा के कानून अनुसार शिशु हत्या से बचाने के लिए वहां से भाग निकले थे। एफ़ियाल्टिस अपने पिता की इसी मुक्ति के लिए वह लियोनिडैस से फौज में बहाल होने की दर्ख़ास्त करता है, लेकिन लियोनिडैस उसे चेताता है कि वह फ़ारसियों के लिए कभी भी बलि का शिकार हो सकता है जिसके चलते पूरी स्पार्टा फौज घिर सकती है। उसपर तरस खाकर, लियोनिडैस उसके शारीरिक अक्षमता को देखते हुए इंकार कर देता है क्योंकि वह अपनी ढाल जरूरत हिसाब से ऊँचा उठा नहीं पाता; जिसके लिए सैन्य व्यूह रचना में जरूरी संभावना होनी चाहिए, एफ़ियाल्टिस यह सुन बेहद खफा हो जाता है।\nजल्द ही वह जंग शुरू हो जाती है जब स्पार्टन हथियार समर्पण से इंकार कर देते हैं। एकमात्र प्रवेश मार्ग के तंग रास्तों का उन्हें बखूबी लाभ मिलता है, और अपनी बेहतरीन युद्ध कौशल के बलबूते, स्पार्टन अपने वेग से समूचे फ़ारसियों की फौजों की लहर को भी पीछे ढकेल देती। युद्ध के थमने दौरान, ज़ेर्क़िएस खुद लियोनिडैस से मिलकर आत्मसमर्पण करने को कहता है, उसकी मुल्क के प्रति वफादारी को देख बदले में दौलत और ताकत का न्यौता देने को मान जाता है; लियोनिडैस यह पेशकश ठुकराता है और उसी के शूरवीर समझने वाले सिपाहियों को घटिया दर्जे का बताकर ज़ेर्क़िएस को बनावटी कहकर खिल्ली उड़ाता हैं। इस प्रत्युत्तर में, ज़ेर्क़िएस अपनी अग्रिम रक्षकों को लड़ने भेज देता है, जोकि रात के बाद अमर हो जाते हैं। हालाँकि कुछेक स्पार्टाओं के मारे जाने बाद भी, वे बड़े पराक्रमी से उन अमर रक्षकों हरा डालते है (जिसमें से कुछ आर्केडियेन्स भी मदद ली जाती है)। फिर दूसरे दिन, ज़ेर्क़िएस एक नई फौजों की खेप एशिया और अन्य फ़ारसी नगरीय मुल्क से बुलाई जाती है, जिसमें जंगी हाथी को भी शामिल किया जाता है, ताकि सभी स्पार्टाओं को एक वार में कुचला जा सकें, पर सभी तरीके नाकाम रहते हैं। इस बीच, एफ़ियाल्टिस उस खुफिया रास्ते का भेद ज़ेर्क़िएस को बता देता है इस शर्त पर कि उसे भी दौलत, ऐशो-आराम और एक (विशेष) वर्दी दी जाए। आर्केडियेन्स को जल्द ही एफ़ियाल्टिस की इस दगाबाजी का पता चलता है, लेकिन स्पार्टन वहीं रह जाते हैं। लियोनिडैस तब जख्मी लेकिन अनिच्छुक डिलिओस को वापिस स्पार्टा जाने का हुक्म देते है और यहाँ घटित हर वाकये को हर किसी से, \"विजय गाथा\" की तरह वाकिफ कराने कहते हैं।\n\nस्पार्टा में, रानी गोर्गो उन ३०० सिपाहियों की सहायता के लिए स्पार्टन समिति से अतिरिक्त बल भेजने की गुहार लगाती है। लेकिन भ्रष्ट राजनीतिज्ञ थेराॅन, जिसके मुताबिक यह समिति उसके ही \"हक\" में बोलेगी तथा यहां तक की रानी साहिबा पर लांछन डालता है, कि अपनी मांग मनवाने के लिए वह जिस्मानी संबंध से भी गुरेज नहीं करेगी। मौजूदा सभा में थेराॅन को अपने खिलाफ बेज्जती होते देख, गोर्गो रोष में आपा खोकर उसकी हत्या कर डालती है, जिसके साथ ही उसके लबादे में छिपा ज़ेर्क़िएस की सोने के मुहरेवाली अशर्फियों भरा थैला गिर जाता है। इस बेइमानी के खुलासे पर, सभी सांसदों की सर्वसम्मति से अतिरिक्त बलों को भेजने की अनुमति मिल जाती है। तीसरे दिन, फ़ारसी फौज, एफ़ियाल्टिस का अनुसरण करते हुए, उसके बताए खुफिया रास्तों से गुजरकर, स्पार्टाओं को घेर लेती है। ज़ेर्क़िएस का सेनापति दुबारा उनसे आत्मसमर्पण करने की मांग करते हैं। लियोनिडैस लगभग खुद को घुटने टेकते हुए दर्शाता है, तभी स्टेलियोस उसकी पीठ पर कुदकर छलाँग लगाता है और सेनापति को मार डालता है। कुपित ज़ेर्क़िएस अपने सिपाहियों को हमले के लिए आदेश देता है। लियोनिडैस उठ खड़ा होता है और ज़ेर्क़िएस पर भाला फेंक डालता है; इस मामूली चूक में भी, गुजरता हुआ भाला काटते हूए उसका चेहरा जख्मी कर डालता है, और साबित हो जाता है कि उनका तथाकथित \"देवताओं के राजा\" भी नश्वर है। लियोनिडैस और उसके बचे खुचे स्पार्टन लड़ाके भी अंतिम शख्स से लड़ते हैं की आखिर में सभी तीरों की भयंकर बौछार से मारे जाते हैं।\n\nडिलिओस स्पार्टा लौटता है, जिसके साथ ही सभा में सुनाई व्याख्यान भी खत्म होती है। अपने राजा की कुर्बानी से प्रेरित होकर, युनानी अपनी ४०,००० विशाल बलवान फौज और १०,००० स्पार्टाओ के साथ उन फ़ारसियों से आमने-सामने खड़ी होती है। बाद में उन ३०० लोगों के उपलक्ष्य के उनकी आखिरी बोल के साथ, स्पार्टा फौज का नया कप्तान, डिलिओस, फ़ारसियों से लड़ने प्लैटेया के मैदान उतरता है, और फ़िल्म समाप्त होती है।\n(गोर्गो की भूमिका फ़िल्म में लंबी उतनी नहीं जितना काॅमिक्स में, उनका सिर्फ शुरुआत में ही उल्लेख है)। [4]\n\nडबिंग के लिए गुणवत्ता लाइसेंस की वजह से दो हिन्दी डबिंग संस्करण जारी किये गये।\n\n\n", "id": "476915", "title": "300 (फ़िल्म)"}
