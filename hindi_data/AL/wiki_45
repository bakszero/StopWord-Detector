{"url": "https://hi.wikipedia.org/wiki?curid=474156", "text": "नोगाई ख़ान\n\nनोगाई ख़ान (; देहांत: १२९९ ई) एक मंगोल सिपहसालार और सुनहरा उर्दू नामक मंगोल ख़ानत का असली शासक भी था। नोगाई का दादा बाउल ख़ान (उर्फ़ तेवल ख़ान) था जो जोची ख़ान का ७वाँ बेटा था। इस लिहाज़ से नोगाई मंगोल साम्राज्य के मशहूर संस्थापक चंगेज़ ख़ान का पड़-पड़-पोता था।\n\n'नोगाई' का अर्थ मंगोल भाषा में 'कुत्ता' होता था, लेकिन उस संस्कृति में आदमियों के लिए यह एक अपशब्द के रूप में इस्तेमाल नहीं किया जाता था। मंगोल बहुत से कुत्ते रखते थे और यह शिकार के और ख़तरों में चेतावनी देने के लिए बहुत उपयोगी थे। चंगेज़ ख़ान अक्सर अपने सबसे लायक़ सिपहसालारों को 'लड़ाकू आदमी' या 'लड़ाकू कुत्ते' बुलाया करता था। अन्य मंगोल भी अपने आदमियों के गिरोहों को 'नोख़दूउद' (यानि 'तुम कुत्ते') बुलाया करते थे।\n\nनोगाई के पिता का नाम 'तातार' या 'तुतार' था। यह 'तेवल' या 'तेरवल' का बेटा था जो ख़ुद जोची ख़ान का बेटा था। नोगाई सुनहरा उर्दू नामक ख़ानत (जो पूर्वी यूरोप और रूस के बहुत से हिस्से पर राज करती थी) के संस्थापक बातु ख़ान और बातु के बाद सुनहरा उर्दू पर राज करने वाले बरके ख़ान का भतीजा था (बरके बातु का छोटा भाई था)। सुनहरे उर्दू से दक्षिण में ईरान और उसके पड़ोसी इलाक़ों पर विस्तृत इलख़ानी साम्राज्य स्थित था और यह भी एक मंगोल ख़ानत थी, जिसकी स्थापना चंगेज़ ख़ान के एक अन्य पोते हलाकु ख़ान ने की थी। शुरू में सभी मंगोलों ने एक दूसरे की मदद करी और नोगाई के पिता तातार स्वयं हलाकु ख़ान की सेवा में युद्ध में मारे गए। लेकिन आगे चलकर, जैसे चंगेज़ी परिवार बढ़ा, उनमें आपसी फूट पड़ गई। सुनहरा उर्दू और इलख़ानी साम्राज्य में लड़ाईयां शुरू हो गई। १२५९-१२६० में नूगाई ने प्रसिद्ध मंगोल सिपहसालार बुरूनदाई के नीचे पोलैंड पर दूसरे धावे में भाग लिया और क्रैको जैसे शहरों को लूटा। माना जाता है कि १२५० के ही दशक में नूगाई ने अपने ताऊ बरके ख़ान की तरह इस्लाम अपनाया।\n\n१२६२ में हलाकु ख़ान की फ़ौजें उत्तरी कॉकस क्षेत्र में तेरेक नदी पार करके सुनहरे उर्दू पर हमला करने आई तो नोगाई की फ़ौजों ने उन्हें हैरान कर दिया और उनमें से कई हज़ारों की नदी में डूबकर मौत हो गई। हलाकु की फ़ौजें मैदान छोड़कर अज़रबैजान लौट गई। इस से सुनहरे उर्दू के शासक (और उसके ताऊ) बरके ख़ान की नज़रों में नोगाई की इज़्ज़त बढ़ी। १२६५ में नोगाई ने पश्चिम में सेना लेकर डैन्यूब नदी पार करी और बाईज़न्तानी फ़ौजों को खदेड़कर त्राकया (आधुनिक बुल्गारिया) के शहरों को ध्वस्त कर दिया। १२६६ में बाईज़न्तानी सम्राट मिख़ाईल अष्टम पालायोलोगोस () ने हमलावरों से संधि करने के लिए अपनी पुत्री यूफ़्रोसाईनी पालायोलोगीना की शादी नोगाई से करवा दी। उसी साल इलख़ानी साम्राज्य के दूसरे इलख़ान (और हलाकु ख़ान क पुत्र) अबाक़ा ख़ान के साथ तिफ़लिस में मुठभेड़ में नोगाई की एक आँख चली गई। १२७७ में मंगोलों के खिलाफ़ बुल्गारिया में एक जन-विद्रोह हुआ जिसका नेतृत्व इवाईलो () ने किया और मंगोलों को पहले तो हराया लेकिन १२७८-७९ में नोगाई द्वारा हरा दिया गया। बचने के लिए इवाईलो ने मित्रता का हाथ बढ़ाया लेकिन नोगाई ने उसे मरवाकर गेयोर्गी तेरतेर प्रथम () को अपने अधीन बुल्गारिया का नया त्सार बना दिया।\n\nनोगाई ने रूस के कुछ हिस्से, ओसेती लोगों और रूमानिया के कुछ हिस्से पर शासन किया। उसने १२७५ में लिथुआनिया पर और १२८५ में तुलाबुग़ा ख़ान के साथ मिलकर हंगरी पर हमला किया। हंगरी में उनकी हार हुई। १२८७-१२८८ में उन्होंने पोलैंड पर तीसरा धावा किया जिसका नतीजा इतिहासकारों को ठीक से ज्ञात नहीं हालांकि कुछ स्रोतों के अनुसार वे २०,००० बंदियों के साथ लौटे। १२८२ में उसके ससुर मिख़ाईल के खिलाफ़ जब कुस्तुंतुनिया में विद्रोह हुआ तो उसने उसे कुचलने के लिए ४,००० मंगोल योद्धा भेजे लेकिन मिख़ाईल के मरने पर उन्हें सर्बिया के विरुद्ध इस्तेमाल किया गया। १२८६ तक सर्बिया का राजा स्तेफ़ान उरोश द्वितीय मिलुतीन () नोगाई को अपना सरताज मानने पर मजबूर हो गया।\n\nहालांकि नोगाई चंगेज़ ख़ान का वंशज था लेकिन उस ज़माने की तुर्की-मंगोल व्यवस्था में केवल पत्नियों से जन्में पुत्रों को ही अपने अलग 'उलुस' (राज्यों) का ख़ान बनाने का अवसर दिया जाता था। शायद इसीलिए अधिकतर समकालीन स्रोतों में उसे 'तूमेन बेग़' (यानि 'दस हज़ार सैनिकों का नेता') या 'सिपहसालार' का ही ख़िताब दिया जाता है। युद्ध में निपुण होने और अपनी शक्ति के बावजूद नोगाई ने कभी भी सुनहरे उर्दू की सत्ता छीनने की कोशिश नहीं की, बल्कि दूसरे उस गद्दी पर बैठने के लिए नोगाई का समर्थन माँगा करते थे। अगर कोई ख़ान उसे पसंद नहीं आता था तो वह उसे मरवा देता या गद्दी छोड़ने पर मजबूर कर देता। १२९१ में किशोर उम्र का तोख़्ता नोगाई की मदद से सुनहरे उर्दू का ख़ान बना। नोगाई ने समझा की वह उसे भी पहले के ख़ानों की तरह नियंत्रित रखेगा। लेकिन तोख़्ता एक दृढ़-संकल्प शासक निकला जो जल्दी ही नोगाई से टकराया। इन दोनों की पहली जंग में नोगाई की जीत हुई लेकिन उसी समय नोगाई के पोते का [[क्राइमिया] में इतालवी लोगों ने ख़ून कर दिया और नोगाई की फ़ौज वहाँ इतालवी बंदरगाहों को ध्वस्त करने में लग गई। १२९९ में तोख़्ता के वफ़ादार मंगोलों से द्नीपर नदी के पास लड़ाई में नोगाई मारा गया। उसे एक साधारण रूसी सैनिक ने मारा और जब नोगाई का सिर तोख़्ता के पास लाया गया तो उसने उस रूसी सैनिक को मरवा दिया क्योंकि उसके हिसाब से 'एक साधारण आदमी एक राजकुंवर को मारने के लायक़ नहीं था।' नोगाई की चीनी नामक एक पत्नी नोगाई के एक पुत्र ('तूरी' नामक) इलख़ानी साम्राज्य के शासक ग़ाज़ान के पास शरण मांगने भाग गई। ग़ाज़ान ने उन्हें आदर के साथ शरण दी। नोगाई की मुख्य [[ख़ातून]] अलग़ () का पुत्र चाका () कुछ महीनो के लिए बुल्गारिया का त्सार (शासक) बना लेकिन फिर हटा दिया गया। [[यूराल पर्वतों]] से पूर्व राज करने वाले मंगोल अपने आपको 'नोगाई उर्दू' (), यानि 'नोगाई झुण्ड' कहने लगे।\n\n\n[[श्रेणी:मध्य एशिया का इतिहास]]\n[[श्रेणी:यूरोप का इतिहास]]\n[[श्रेणी:रूस का इतिहास]]\n[[श्रेणी:मंगोल इतिहास की हस्तियाँ]]\n[[श्रेणी:मंगोल इतिहास]]", "id": "474156", "title": "नोगाई ख़ान"}
{"url": "https://hi.wikipedia.org/wiki?curid=474168", "text": "तुलाबुग़ा\n\nतुलाबुग़ा, तालुबुग़ा या तेलुबुग़ा (; देहांत: १२९०-१२९१ ई) सुनहरा उर्दू नामक मंगोल ख़ानत का सन् १२८७ ईसवी से लेकर १२९१ ईसवी तक ख़ान था। वह तरतू का पुत्र और सुनहरे उर्दू साम्राज्य के संस्थापक बातु ख़ान का पोता था। १२५७ में उसने मशहूर मंगोल सिपहसालार बुरूनदाई के नेतृत्व में लिथुआनिया पर हमले में भाग लिया। १२८४-८५ में उसने नोगाई ख़ान के साथ हंगरी पर दूसरे आक्रमण का और १२८७ में पोलैंड पर तीसरे आक्रमण का नेतृत्व किया। १२८७ में नोगाई ख़ान की मदद से वह सुनहरे उर्दू का ख़ान बना लेकिन ४ साल बाद नोगाई ख़ान के ही कारण उसे हटाकर तोख़्ता को ख़ान बनाया गया। तोख़्ता ने १२९० या १२९१ में उसे मरवा दिया।\n\n", "id": "474168", "title": "तुलाबुग़ा"}
{"url": "https://hi.wikipedia.org/wiki?curid=474195", "text": "कामरान मिर्ज़ा\n\nकामरान मिर्जा मुग़ल साम्राज्य मे काबुल और लाहौर का शासन ले लिया। और बाबर ने मरने से पहले ही इस तरह से राज्य को बाँटा ताकि आगे चल कर दोनों भाइयों में लड़ाई न हो। कामरान आगे जाकर हुमायूँ के कड़े प्रतिद्वंदी बने। हुमायूँ का शासन अफ़गानिस्तान, पाकिस्तान और उत्तर भारत के हिस्सों पर १५३०-१५४० और फिर १५५५-१५५६ तक रहा।\n", "id": "474195", "title": "कामरान मिर्ज़ा"}
{"url": "https://hi.wikipedia.org/wiki?curid=474198", "text": "वानस्पतिक जनन\n\nवानस्पतिक जनन (Vegetative reproduction या vegetative propagation या vegetative multiplication या vegetative cloning) एक प्रकार का अलैंगिक जनन है जो वनस्पतियों में होता है। इस जनन प्रक्रिया में बिना बीज या बीजाणु (spores) के ही नयी वनस्पति पैदा होती है। वानस्पतिक जनन प्राकृतिक रूप से भी होता है और उद्यानवैज्ञानिकों (horticulturists) द्वारा प्रेरित भी हो सकता है।\n\nवानस्पतिक जनन में कोई वानस्पतिक भाग, (जड़, तना, अथवा पत्ती) नए पेड़ की उत्पत्ति करता है और जनक पौधे स अलग होकर नया जीवन प्रारंभ करता है। इसके दो प्रकार, एक प्राकृतिक और दूसरा कृत्रिम, हैं। \n\nप्राकृतिक वानस्पतिक जनन निम्नलिखित प्रकार का होता है:\n\nसमुद्भवन (Budding) कोशिका में एक तरफ या चारों तरफ अनेक प्रवर्ध निकलकर मातृ कोशिका से अलग होकर स्वतंत्र रूप से प्रवर्धन (process) कर कोशिकाओं की शृंखला बनाते हैं। इसका उदाहरण यीस्ट है। एक दूसरे प्रकार के समुद्भवन को जीमा (Gemma) समुद्भवन कहते हैं, जिसमें पैतृक पिंड के किसी निकले भाग से कलियाँ निकलकर उसी के साथ लिपटी रहती हैं, या अलग हो जाती हैं। ऐसा जनन काई, लिवरवर्ट और प्रवाल डेंड्रोफिलिया (Dendrophyllia) में देखा जाता है।\n\nभूस्तारी या रनर (Runner) में जो पौधे सीधे खड़े नहीं हो सकते वे जमीन पर रेंगते हुए बढ़ते हैं, उनके ऊपर के भाग पर वल्कल पत्र (scab leaves) रहते हैं, जिनके कोणों में कलियाँ रहती हैं। कलियों के बीच स पतली झकड़ा जड़ें निकलकर जमीन के अंदर चली जाती हैं और इस प्रकार नए पौधे तैयार होते हैं। दूब घास इसका उदाहरण है।\n\nसकर (Suckers) भूस्तारी से मिलता जुलता है। अंतर यह है कि सकर में जमीन के अंदर तनों पर वल्कल पत्र होते हैं और उनके कोणों की कलियों से शाखाएँ निकलकर हवा में चली जाती हैं। प्रत्येक शाखा के तल से झकड़ा जड़ें निकलकर जमीन के अंदर घुस जाती हैं। पुदीना इसका उदाहरण है।\n\nजड़ों द्वारा वानस्पतिक उत्पादन में सतावर (Asparagus), डैलिया (Dahlia) और शकरकंद की जड़ें कंद उत्पन्न करती हैं, इन कंदों से फिर नए पौधे उत्पन्न होते हैं।\n\nकुछ पौधों का जनन कृत्रिम रीति से भी होता है। कुछ पौधे तनों की कतरन (cutting) से (इसके उदाहरण डूरैंडा, गुलाब, मेंहदी इत्यादि हैं), कुछ पौधे कलम बाँधने (Grafting) से (इसके उदाहरण आम, नीबू, कटहल आदि हैं) और कुछ दाब कलम (Layering) से (इसका उदाहरण अंगूर की लता है) नए पौधों को उत्पन्न करते हैं।\n\nकृत्रिम वानस्पतिक जनन से पौधे की जातिगत शुद्धता बनाई रखी जा सकती है, जो बीज द्वारा उत्पन्न पौधे से निश्चित नहीं होती और जनन प्राय: निश्चित होता है। ऐसे जनन के लिए खाद्य पदार्थ पर्याप्त रहना चाहिए। इसके अभाव में जनन लैंगिक या अलैंगिक हो सकता है।\n\n", "id": "474198", "title": "वानस्पतिक जनन"}
{"url": "https://hi.wikipedia.org/wiki?curid=474202", "text": "घटपर्णी\n\nघटपर्णी (Nepenthes, Pitcher Plant) द्विदली वर्ग, नेपेंथेसी कुल का कीटभक्षी पौधा है, जो श्रीलंका और असम का देशज है।\n\nमुख्यतया ये पौधे शाक (herb) होते हैं और दलदली या अधिक नम जगहो में उगते हैं। पौधे तंतुओं के सहारे ऊपर चढ़ते हैं। ये तंतु पत्तियों की मध्यशिरा की विशेष वृद्धि के फलस्वरूप बनते हैं। तंतुओं के सिरेवाला भाग घड़े के आकार जैसा हो जाता है, जिसे घट (pitcher) कहते हैं। घड़े के मुख के एक ओर एक ढकना जुड़ा होता है, जो शिशु अवस्था में घट के मुख को बंद रखता है। घट का किनारा अंदर की तरफ मुड़ा होता है और मुखद्वार पर बहुत सी मधुग्रंथियाँ होती हैं। मधुग्रंथियों एवं पाचक ग्रंथियों की रचना समन होती है। पाचक ग्रंथियों की संख्या अपेक्षाकृत अधिक होती है। तथा इनसे एक अम्लीय द्रव स्रावित होता है। नेपेंथीस स्टेनोफिला (Nepenthes Stenophylla) में प्रति घन सेंमी. में इन ग्रंथियों की संख्या 6,000 तक होती हैं, परंतु नेपेंथीस ग्रैसिलाइना (Nepenthes gracillina) में ये ग्रंथियाँ एक घन सेेंमी. में 100 ही होती है।\n\nये कीटभक्षी पौधे कीड़े मकोड़ों को अपनी ओर रंगीन चमकदार ढकने तथा मधुग्रंथियों द्वारा आकर्षित करते हैं। इस प्रकार आकर्षित कीट घट की चिकनी सतह से फिसलते हुए अंदर की ओर चले जाते हैं और अंत इसके प्ररोह 30-40 फुट लंबे घट के निचले भाग में स्थित तथा अनेक लंबे हरे घट होते हैं। द्रव में डूब जाते हैं। घट में संभवतया एक पाचक द्रव स्रावित होता है। इस द्रव में पड़नेवाला कीट पहले डूब जाता है। और तदुपरांत पचा लिया जाता है। यह कीटभक्षी पौधा कीड़ों को जिस प्रकार पचा लेता है वह क्रिया कुछ आर्श्चजनक है। कीटों के पाचन की दो विधियाँ बताई गई हैं। प्रथम विधि में पादप स्रवित द्रव से पाचन क्रिया करता है और दूसरी विधि में जीवाणुओं की सक्रियता के परिणामस्वरूप दूसरी दशा में कीटों का अपक्षीणन और सड़न होता है। जीवाणु सक्रियता खुले घड़े में स्वाभाविक है, अत: इसे एक अलग पाचन क्रिया बताना उचित नहीं है।\n\nघटपर्णी (Nepenthes) के पुष्प एकलिंगी, नियमित और निपत्र रहित (ebracteate) होते हैं, पुष्पविन्यास एकवर्ध्यक्ष (raceme) होता है; नर पुष्प से परिपुष्प दो दो करके दो कतारों में लगे होते हैं (P 2+ 2); एक दंड में 4-16 तक पुंकेसर होते हैं। स्त्री पुष्प में जायांग (Gynaeceum) उत्तरीय, चतुर्गह्वरीय और चार स्त्रीकेसर (Carpels) होते हैं। ये स्त्रीकेसर संयुक्त होते हैं। इनमें असंख्य अधोमुख बीजांड (Anatropous ovules) कई पक्तियों में लगे होते हैं। संपुटिकाएँ (Capsules) चीमड़ (leathery) होती हैं। बीज हल्के होते हैं और इनके सिरे पर लंबे रोम के सदृश अवयव पाए जाते हैं। भ्रूण (Embryo) सीधा होता है, जो मांसल भ्रूणपोष (Endosperm) में रहता है।\n\nप्रकृति की विचित्रता प्रकट करने के लिए घटपर्णी रखी जाने योग्य वस्तु है। पर्ण में तंतु से युक्त घड़े को वायु में सुखा लेते हैं और फिर रिक्त स्थान में रूई भरते हैं, जिससे घड़े की प्राकृतिक आकृति संरक्षित रहती है।\n\n", "id": "474202", "title": "घटपर्णी"}
{"url": "https://hi.wikipedia.org/wiki?curid=474205", "text": "बीजाणु\n\nबीजाणु (spore) जनन-संरचना है। यह प्रकीर्णन के लिये तथा विषम परिस्थितियों में भी दीर्घकाल तक जीवित रहने के लिये अनुकूलित है। बीजाणु बहुत से जीवाणु, पादप, एल्गी, कवक तथा कुछ प्रोटोजोआ आदि के जीवनचक्र का महत्वपूर्ण भाग है।\n\nबीजाणुओं और बीजों में मुख्य अन्तर उनके प्रकीर्णक ईकाइयों (dispersal units) में होता है। बीजों में संचित भोज्यस्रोतों की तुलना में बीजाणुओं में बहुत कम भोज्यस्रोत संचित होता है।\n", "id": "474205", "title": "बीजाणु"}
{"url": "https://hi.wikipedia.org/wiki?curid=474217", "text": "वेई नदी\n\nवेई नदी (, ) संयुक्त राजशाही की पांचवी सबसे लंबी नदी है और इंग्लैण्ड व वेल्स की सीमा को बांटती है। यह प्रकृति संरक्षण और पुनर्निर्माण के लिए महत्वपूर्ण है।\n\nवेई का रोमन नाम \"वागा\" था जिसका अर्थ भटकने वाला या घूमना है। इसका शीर्षक वागास फ़ील्ड को भी संदर्भित करता है जो वाईटचर्च और चेप्स्टो में है। आधुनिक वेल्श नाम \"ग्वेइ\" पुराने वेल्श नाम \"ग्वेबियोल\" या \"ग्वेयर\" से भी लिया गया हो सकता है।\n\nवेई का स्रोत वेल्श पर्वतों में प्लिंलिमोन है। यह कई शहरों व गावों के बिच से बहती है जिनमे र्हयाडर, बुलिथ वेल्स, हे-ऑन-वेई, हेयरफ़ोर्ड (एकमेव शहर जो वेई नदी पर है), रोस-ऑन-वेई, सायमंड्स याट, मॉनमाउथ और टिनटर्न शामिल है, से होते हुए चेप्स्टो के निचे सेवर्ण एस्टूअरी से मिलती है। इसकी कुल लम्बाई २१५ किलोमीटर है।\n\nवेई एक विशेष वैज्ञानिक आकर्षण की जगह, विशेष संरक्षण भाग और संयुक्त राजशाही की प्रकृति संरक्षण के तहत आने वाली बेहद महत्वपूर्ण नदी है। निचे की अधिकतम घटी अप्रतिम प्राकृतिक सौंदर्य का इलाका है। वेई प्रदुषण से बेहद दूर है और इसे संयुक्त राजशाही में स्कॉटलैंड के बाहर सालमन मछली के लिए बढ़िया नदी मन जाता था। परन्तु हालही के वर्षों में सालमन मछलियों की संख्या घट गई है।\n\nरोमनों ने लकड़ी व पत्थर से बना पुल वर्तमान चेप्स्टो के नजदीक बनाया था। वेई नदी पहले और आज भी १४वि शताब्दी से मॉनमाउथ तक यातायात के काबिल है। इसे आगे छोटी दूरी तक सर विलियम सैंडिस ने हेयरफ़ोर्ड तक बढ़ाया ताकि जहाज़ वहां तक जा सके। हेयरफ़ोर्ड काउंसिल आर्कियोलोजी के अनुसार यह कार्य फ्लैश लोकों की सहायता से किया गया था।\n\n", "id": "474217", "title": "वेई नदी"}
{"url": "https://hi.wikipedia.org/wiki?curid=474239", "text": "काउंटर स्ट्राइक\n\nकाउंटर स्ट्राइक () एक प्रथम-व्यक्ति शूटर वीडियो गेम है जिसका विकास वाल्व कॉर्पोरेशन द्वारा किया गया है और यह \"हाफ-लाइफ़\" खेल में बदलाव करके बनाया गया है।\n", "id": "474239", "title": "काउंटर स्ट्राइक"}
{"url": "https://hi.wikipedia.org/wiki?curid=474241", "text": "तुर्कमेनिस्तान के प्रान्त\n\nतुर्कमेनिस्तान के प्रान्त () तुर्कमेनिस्तान के मुख्य प्रशासनिक विभाग हैं। मध्य एशिया के बहुत से अन्य देशों की तरह तुर्कमेनिस्तान में भी प्रान्तों को 'विलायत' बुलाया जाता है, मसलन बाल्क़ान प्रान्त का औपचारिक नाम 'बाल्क़ान विलायती' () है। हर प्रान्त के मुख्य प्रशासनिक अध्यक्ष को 'हाकिम' कहा जाता है और उसकी नियुक्ति तुर्कमेनिस्तान के राष्ट्रपति करते हैं।\n\nतुर्कमेनिस्तान को पाँच प्रान्तों () और एक राजधानी शहरी ज़िले () में बांटा गया है:\n\n", "id": "474241", "title": "तुर्कमेनिस्तान के प्रान्त"}
{"url": "https://hi.wikipedia.org/wiki?curid=474283", "text": "हेलो: द फ़ॉल ऑफ़ रीच\n\nहेलो: द फ़ॉल ऑफ़ रीच' () २००१ की काल्पनिक विज्ञान पर आधारित एरिक नायलंड द्वारा लिखी पुस्तक है जो \"हेलो\" शृंखला पर आधारित है और \"हेलो:कॉम्बैट इवोल्व्ड\" के पहले की कहानी बयां करती है जो शृंखला का पहला खेल है। यह \"हेलो\" के काल्पनिक ब्रहमांड में बढती है जो २६वि शताब्दी में कई ग्रहों व स्थानों पर घटती है। पुस्तक उन हादसों का वर्णन करती है जिसके चलते गेम की शुरुआत होती है और \"स्पार्टन II\" सुपर सोल्जरों के उद्गम का कारण बताती है व साथ ही साथ शृंखला के मुख्य हीरो मास्टर चीफ़ की कहानी बताती है।\n", "id": "474283", "title": "हेलो: द फ़ॉल ऑफ़ रीच"}
{"url": "https://hi.wikipedia.org/wiki?curid=474294", "text": "मॉनमाउथशायर शो\n\nमॉनमाउथशायर शो () वेल्स में होने वाला सबसे बड़ा एक-दिवसीय कृषि प्रदर्शन है जो हर वर्ष अगस्त के आखरी गुरूवार को मॉनमाउथ में होता है।\n\nइस प्रदर्शन का उद्गम १७९० में जाता है जब गाँव का कृषी समाज जोतने की प्रतियोगिताएं आयोजित करता था परन्तु आखिर में १८५७ में यह प्रस्ताव रखा गया की एक पशु प्रदर्शन आयोजित किया जाए. ३० मई १८५७ को बिउफोर्ट के आठवे ड्यूक ने दस पाउंड दिए और जॉन रोल्स ने बीस पाउंड एक निधी में जमा किए ताकि मॉनमाउथ पशु प्रदर्शन शुरू किया जा सके. प्रदर्शन उसी वर्ष पहली बार अक्टूबर में आयोजित किया गया। रोल्स को उनके जीवनकाल तक प्रदर्शन का अध्यक्ष बनाया गया और उनका कार्य आगे उनके बेटे जॉन एलान रोल्स ने १८७० में संभाला.\n\n१८७६ में प्रदर्शन का आयोजन शहर के नए बने पशु बाज़ार में किया गया जो चिपेंहम फ़ील्ड्स में था। इसके बाद से प्रदर्शन प्रथम विश्व युद्ध तक हर वर्ष आयोजित किया गया। इसे १९१९ में पुनः शुरू किया गया और इसका नाम बदल कर मॉनमाउथशायर काउंटी शो कर दिया गया। प्रदर्शन को पुनः द्वितीय विश्व युद्ध के दौरान रोक दिया गया पर १९४६ से २००६ तक यह हर वर्ष वॉक्सहाल फ़ील्ड्स के मैदान पर आयोजित किया गया। प्रदर्शन १९५६ व २००१ में पैर व मुह के रोगों के चलते नहीं आयोजित किया गया।\n\n२००७ मॉनमाउथशायर शो सोसायटी की १५०वि सालगिरह के रूप में मनाया गया। इसी वर्ष प्रदर्शन मॉनमाउथ में रेडब्रुक रोड के नए स्थान पर स्थानांतरित किया गया।\n\nजब प्रदर्शन शुरू हुआ तब या अक्टूबर में आयोजित किया गया परन्तु इसे बाद में सितंबर में आयोजित किया जाने लगा ताकि अच्छे वातावरण का फायदा उठाया जा सके. आज इसकी तारीख अगस्त के आखरी गुरूवार कर दी गई है।\n", "id": "474294", "title": "मॉनमाउथशायर शो"}
{"url": "https://hi.wikipedia.org/wiki?curid=474298", "text": "चर्च स्ट्रीट, मॉनमाउथ\n\nचर्च स्ट्रीट () मॉनमाउथ, वेल्स का एक पद्चारियों के लिए खुला मार्ग है। यह अब कई स्वरंत्र दुकानों, रेस्टोरेंटो, व्यापारिक कला दालानों व सवॉय थिएटर का घर है। १८३० तक, जब प्रिओरी स्ट्रीट का निर्माण इसे बायपास करने के लिए किया गया, यह मार्ग मॉनमाउथ के बिच आवाजाही का मुख्य जरिया था जो उत्तर पूर्व के बाज़ार व पैरिश चर्च को इससे जोड़ता था। यह कभी शहर के कत्ताल्खानो का केन्द्र बिंदु था और से बुचर्स रो भी कहा जाता था।\n\nवर्तमान में मार्ग पर मौजूद इमारतें शुरूआती उन्नीसवी शताब्दी जितनी पुराणी है जो तीन मंज़िला है व इनके दोनों ओर झुकी हुई छतें है। २४ चर्च स्ट्रीट की शुरुआत जी. वि. मैडोक्स ने १८४० में डिज़ाइन की थी। एक ईमारत जो वाईट स्वान कोर्ट के लिए रास्ता मुहैया कराती है, उसी वक्त बनी थी जब प्रिओरी स्ट्रीट का निर्माण हुआ था और शायद इसे भी मैडोक्स ने ही डिज़ाइन किया था।\n\nसवॉय थिएटर एक दूसरे दर्ज़े की ईमारत है जिसे १९२८ में परंपरागत तरीके से पुनः सजाया गया था और यह वेल्स में मौजूद सबसे पुराना चालू थिएटर है। जिस ईमारत में यह थिएटर मौजूद है उसका निर्माण पूर्व बेल इन की नीव पर किया गया था और इसे १८३२ में पहली बार मनोरंजन का लाइसेंस प्रदान किया गया था। यह मॉनमाउथ का पहला सिनेमा बन गया जिसे \"लिविंग पिक्चर पैलेस एंड रिन्करिज़\" कहा जाता था पर बाद में इसे अल्बानी वार्ड थिएटर समूह ने पुनः निर्मित किया। १९६० में यह एक सिनेमा के रूप में बंद हो गया और १९८३ में बिंगो हॉल के रूप में खुला और इसके बाद कुछ समय के लिए ऐतिहासिक मैजिक लैंटर्न स्लाइडों को दिखाने के लिए खुला। यह १९९० से लगातार एक सिनेमा के रूप में कार्यरत रहा है और अब एक चैरिटेबल ट्रस्ट द्वारा संचालित है।\n", "id": "474298", "title": "चर्च स्ट्रीट, मॉनमाउथ"}
{"url": "https://hi.wikipedia.org/wiki?curid=474299", "text": "कोपेत दाग़\n\nकोपेत दाग़ या कोपे दाग़ (), जिसे तुर्कमेन-ख़ोरासान पर्वत-शृंखला भी कहा जाता है, तुर्कमेनिस्तान और ईरान की सरहद पर ६५० किमी तक चलने वाली एक पर्वत शृंखला है। यह कैस्पियन सागर से पूर्व में स्थित है और तुर्कमेनिस्तान में इस शृंखला का सबसे बुलंद शिखर २,९४० मीटर ऊंचा एक पहाड़ है जो तुर्कमेनिस्तान की राजधानी अश्क़ाबाद के दक्षिण-पश्चिम में स्थित है। ईरान की ज़मीन पर इस पहाड़ी सिलसिले का सबसे ऊंचा शिखर ३,१९१ मीटर ऊंचा है।\n\n'दाग़' शब्द का अर्थ तुर्की भाषाओँ में 'पर्वत' होता है। इस शब्द में 'ग़' के उच्चारण पर ध्यान दें क्योंकि यह बिना बिंदु वाले 'ग' के उच्चारण से ज़रा अलग होता है।\n\nकोपेत दाग़ में रेतीली शुष्क पहाड़ियाँ, ऊँचे पठार और गहरी वादियाँ मिलती हैं। इस इलाक़े में भूकंप आते रहते हैं। १ मई १९२९ को यहाँ आए एक ज़लज़ले में लगभग ३,८०० लोगों की मृत्यु हुई थी। तुर्कमेन राजधानी अश्क़ाबाद के पास कोपेत दाग़ की छोटी पहाड़ियों में प्राचीन 'निसा' () नामक पार्थियाई शहर के खँडहर मिले हैं। बहुत से फल कोपेत दाग़ के दक्षिण-पश्चिमी इलाक़ों में जंगली उगते हुए पाए जाते हैं, जैसे कि अंजीर, सेब, अंगूर, गिलास (चेरी) और अनार की जंगली नस्लें।\n\n", "id": "474299", "title": "कोपेत दाग़"}
{"url": "https://hi.wikipedia.org/wiki?curid=474304", "text": "आईसीडी-१०\n\nरोग और संबंधित स्वास्थ्य समस्याओं का अंतर्राष्ट्रीय सांख्यिकी वर्गीकरण के दसवें संस्करण को आईसीडी-१० (ICD-10) कहते हैं। यह चिकित्सीय वर्गीकरण की सूचियों का समूह है जिसमें रोगों की कोडिंग, लक्षणों, समस्याओं, तथा सामाजिक परिस्थितियों आदि की कोडिंग की गयी है। यह विश्व स्वास्थ्य संगठन द्वारा निर्मित है। इसमें 14,400 से भी अधिक कोड हैं।\n\n", "id": "474304", "title": "आईसीडी-१०"}
{"url": "https://hi.wikipedia.org/wiki?curid=474306", "text": "महेन्द्र वाकडे\n\nमहेन्द्र वाकडे का जन्म सन १९७६ में १४ दिसम्बर को सबेरे ४। १५ को बल्दिडिह ग्राम में हुआ था। ये महसमुन्द जिले के पिथोरा ब्लाक में नेसनल हाइवे नम्बर ६ में रायपुर से १२५ कि, मि दुर कलकत्ता रोड में स्थित है।", "id": "474306", "title": "महेन्द्र वाकडे"}
{"url": "https://hi.wikipedia.org/wiki?curid=474307", "text": "काराकुम नहर\n\nकाराकुम नहर () तुर्कमेनिस्तान में स्थित एक सिंचाई की नहर है जो आमू दरिया से पानी लेकर उसे काराकुम रेगिस्तान के पार ले जाती है। इसकी लम्बाई १,३७५ किलोमीटर है और यह दुनिया की सबसे लम्बी सिंचाई नहरों में से एक है। काराकुम नहर का निर्माण सोवियत संघ के ज़माने में सन् १९५४ में शुरू हुआ था और १९८८ में सम्पन्न हुआ। इसके बनाने से बहुत सी बंजर ज़मीनें उपजाऊ बन गई और तुर्कमेनिस्तान की राजधानी अश्क़ाबाद में पानी की सहूलियत हो गई।\n\nदुर्भाग्यवश काराकुम नहर को बनाने में अच्छी तकनीकों का इस्तेमाल नहीं किया गया। आम तौर पर आधुनिक मुख्य नहरों सीमेंट की बनी होती हैं ताकि पानी नीचे और आसपास की धरती में ना चू जाए। इसके बजाए काराकुम नहर सीधे रेगिस्तानी रेत में खुदी हुई है और इसमें कोई सीमेंट का अस्तर नहीं लगा। इस वजह से नहर का लगभग ५०% पानी चू कर बरबाद हो जाता है। इस से नहर के रस्ते में तालाब-झीलें बन गई हैं जिनसे नीचे से नमक ऊपर आ जाता है और ज़मीन को खारा कर देता है, जो वनस्पतियों-फ़सलों के लिए ख़राब है। इसके अलावा आमू दरिया से पानी लेने से आमू में आगे आने वाला अरल सागर इस पानी से वंछित रह जाता है। अरल सागर सूख रहा है और अब एक बहुत ही भयंकर पर्यावरणीय विपदा क्षेत्र है, जिसमें इस नहर का एक बड़ा हाथ है।\n\n", "id": "474307", "title": "काराकुम नहर"}
{"url": "https://hi.wikipedia.org/wiki?curid=474313", "text": "ग्रेट कासल हाउस\n\nग्रेट कासल हाउस () एक पूर्व शहर का घर है जिसे वेल्स में स्थित मॉनमाउथ‎ किले के स्थान पर बनाया गया है। यह प्रथम श्रेणी की ईमारत है और २४ ऐसी इमारतों में से एक है जो मॉनमाउथ‎ संस्कृती मार्ग का हिस्सा है। यह हाउस कासल हिल पर थित है जो अगिन्कोर्ट स्क्वेयर के नजदीक मॉनमाउथ‎ टाउन सेंटर में है।\n\n\"अ हाउस ऑफ़ स्प्लेंडिड स्वागर आउटसाइड एंड इन\" कहा जाने वाला या घर १६७३ में हेनरी सोमरसेट, तीसरे वोरसेस्टर के मार्क्विस, के लिए बन कर पूरा हुआ था जो काउंसिल ऑफ़ वेल्स एंड द मार्चेस के लोर्ड प्रेसिडेंट थे। बाद में यह तब तक अस्सिज़ कोर्ट बना रहा जब तक कोर्ट को शायर हॉल में १७२५ में स्थानांतरित कर दिया गया। यह १९वि शताब्दी के मध्य से रॉयल मॉनमाउथ‎शायर रॉयल इंजीनियर्स का मुख्यालय है और रेजिमेंटल संग्रहालय का आवास स्थान भी.\n", "id": "474313", "title": "ग्रेट कासल हाउस"}
{"url": "https://hi.wikipedia.org/wiki?curid=474319", "text": "मुक्‍तेश्‍वर मन्दिर\n\nमुक्‍तेश्‍वर मन्दिर भुवनेश्वर के ख़ुर्द ज़िले में स्थित है। मुक्‍तेश्‍वर मन्दिर दो मन्दिरों का समूह है: परमेश्‍वर मन्दिर तथा मुक्‍तेश्‍वर मन्दिर। मुक्तेश्वर मन्दिर भगवान शिव को समर्पित है और यह मन्दिर एक छोटी पहाड़ी पर बना हुआ है इस मन्दिर तक पहुंचने के लिए लगभग 100 सीढ़ियाँ चढ़नी पड़ती हैं। यहाँ भगवान शिव के साथ ब्रह्मा, विष्णु, पार्वती, हनुमान और नंदी जी भी विराजमान हैं। मन्दिर के बाहर लंगूरों का जमावड़ा लगा रहता है।\n\nपरमेश्‍वर मन्दिर तथा मुक्‍तेश्‍वर मन्दिर की स्‍थापना 970 ई. के आसपास हुई थी। परमेश्‍वर मन्दिर अभी सुरक्षित अवस्‍था में है। यह मन्दिर इस क्षेत्र के पुराने मन्दिरों में सबसे आकर्षक है। इसमें आकर्षक चित्रकारी भी की गई है। एक चित्र में एक नर्त्तकी और एक संगीतज्ञ को बहुत अच्‍छे ढंग से दर्शाया गया है। इस मन्दिर के गर्भगृह में एक शिवलिंग है। यह शिवलिंग अपने बाद के लिंगराज मन्दिर के शिवलिंग की अपेक्षा ज्‍यादा चमकीला है।\n\nमुक्‍तेश्‍वर मन्दिर में नागर शैली और कलिंग वास्तुकला का अद्भूत मेल देखा जा सकता है। मुक्‍तेश्‍वर मन्दिर में नक़्क़ाशी का बेहतरीन काम किया गया है। इस मन्दिर में की गई चित्रकारी काफी अच्‍छी अवस्‍था में है। एक चित्र में कृशकाय साधुओं तथा दौड़ते बंदरों के समूह को दर्शाया गया है। एक अन्‍य चित्र में पंचतंत्र की कहानी को दर्शाया गया है। इस मन्दिर के दरवाज़े आर्क शैली में बने हुए हैं। इस मन्दिर के खंभे पर भी नक़्क़ाशी की गई है। इस मन्दिर का तोरण मगरमच्‍छ के सिर जैसे आकार का बना हुआ है। इस मन्दिर के दायीं तरफ एक छोटा सा कुआं है इसे मरीची कुंड के नाम से भी जाना जाता है।\n", "id": "474319", "title": "मुक्‍तेश्‍वर मन्दिर"}
{"url": "https://hi.wikipedia.org/wiki?curid=474321", "text": "बिन्दुसागर झील\n\nबिन्दुसागर झील उड़ीसा की राजधानी भुवनेश्वर में स्थित है, यहाँ की अन्य झीलों से यह काफ़ी बड़ी और ख़ूबसूरत है।\n\nलिंगराज मन्दिर के उत्तर में स्थित चारों ओर पत्थरों के घेरे में 1,300 फुट लम्बी व 700 फुट चौड़ी यह झील भुवनेश्वर की सबसे बड़ी झील है।\nकहा जाता है कि इस झील के चारों ओर 7,000 मंदिर थे। 500 मंदिरों के अवशेष तो आज भी पाये जाते हैं। इन मंदिरों का निर्माण आठवीं शताब्दी से लेकर 13 वीं शताब्दी के दौरान हुआ था। लगभग बारह मंदिर जिनमें प्रमुख रूप से लिंगराज मन्दिर तो आज भी श्रद्धालुओं के बीच काफ़ी लोकप्रिय है।\nजनश्रुति है कि बिन्दु सागर झील में भारत की सभी पावन नदियों, झीलों, कुंडों और सरोवरों का पवित्र जल मिश्रित है।\nबिन्दुसागर झील के मध्य में एक द्वीप है जहाँ प्रतिवर्ष लिंगराज की प्रतिमा को मंदिर से लाकर यहाँ भव्य समारोह का आयोजन किया जाता है।\n", "id": "474321", "title": "बिन्दुसागर झील"}
{"url": "https://hi.wikipedia.org/wiki?curid=474325", "text": "चांदीपुर तट\n\nचांदीपुर तट उड़ीसा राज्य के बालेश्वर शहर से 16 किमी उत्तर पश्चिम में स्थित है।\n\nकसुआरिना के पेड़ों और रेत के टीलों का नजारा यहां देखते ही बनता है इस तट पर घूमने का रोमांच बेहद अलग है।\nलो-टाइड के समय पानी पांच किलोमीटर पीछे चला जाता है और हाई-टाइड के समय वापस आ जाता है। इससे दिन के समय सैलानियों के घूमने के लिए कम गहराई की एक जगह बन जाती है।\nयहां से दो किमी दूर बलरामगढ़ी है जहां पर बुधबलंग नदी सागर में मिलती है।\nयहां पर आकर मछुवारों की नाव में सैर करने का अपना अलग ही मजा है।\n", "id": "474325", "title": "चांदीपुर तट"}
{"url": "https://hi.wikipedia.org/wiki?curid=474326", "text": "बाराबती किला\n\nबाराबती क़िला ओडिशा में महानदी के किनारे बना हुआ है और ख़ूबसूरती से तराशे गए दरवाज़ों और नौ मंज़िला महल के लिए प्रसिद्ध है।\n\nबाराबती क़िले का निर्माण गंग वंश ने 14वीं शताब्दी में करवाया था। ऐसी मान्यता है कि युद्ध के समय नदी के दोनों किनारों पर बने क़िले इस क़िले की रक्षा करते थे। वर्तमान में इस क़िले के साथ एक अंतर्राष्‍ट्रीय स्‍टेडियम है, जो पांच एकड़ में फैले इस स्‍टेडियम में लगभग 30000 से भी ज्‍यादा लोग बैठ सकते हैं। यहां खेल प्रतियोगिताओं और सांस्‍कृतिक कार्यक्रमों का अयोजन होता रहता है।\n\nबाराबती क़िले को राजा मुकुंद देव ने सन 1560-1568 में निर्माण करवा कर विशाल क़िले का रूप दिया। सन 1568 से 1603 तक यह क़िला अफ़ग़ानियों, मुगलों और मराठा के राजाओं के अधीन था उसके बाद सन 1803 में अंग्रेजों ने इस क़िले कों मराठों से छीन लिया। बाद में वे भुवनेश्वर चले गए और यह क़िला उपेक्षित पड़ा रहा।\n", "id": "474326", "title": "बाराबती किला"}
{"url": "https://hi.wikipedia.org/wiki?curid=474330", "text": "अथरनाला ब्रिज\n\nअथरनाला ब्रिज उड़ीसा राज्य में पुरी शहर की मांडुपुर नदी पर बना हुआ है। अथरनाला ब्रिज का निर्माण 13वीं शताब्दी में हुआ था। पुरी नगर के प्रवेश द्वार पर बना यह ब्रिज 85 मीटर लंबा और 11 मीटर चौड़ा है। अथरनाला ब्रिज को मध्यकाल की निर्माण कला का बेहतरीन उदाहरण माना जाता है।\n", "id": "474330", "title": "अथरनाला ब्रिज"}
{"url": "https://hi.wikipedia.org/wiki?curid=474331", "text": "गुंडिचा मंदिर\n\nगुंडिचा मन्दिर को गुंडिचा घर के नाम से भी जाना जाता है, यह उड़ीसा राज्य के पुरी शहर का लोकप्रिय दर्शनीय स्थल है।\n\nगुंडिचा मन्दिर भगवान जगन्नाथ मन्दिर से लगभग तीन किलोमीटर की दूरी पर स्थित है।\nगुंडिचा मन्दिर को कलिंग वास्तुकला में बनाया गया है और भगवान जगन्नाथ की चाची गुंडिचा को समर्पित किया गया है, एसी मान्यता है कि भगवान जगन्नाथ की चाची गुंडिचा का घर माना जाता है।\nमान्यता है कि जगन्नाथ रथयात्रा के दौरान भगवान यहाँ 9 दिन तक ठहरते हैं। जगन्नाथ मंदिर से आने वाली रथयात्रा में भगवान जगन्नाथ, बालभद्र और सुभद्रा गुंडिचा मंदिर आते है, जहां उनकी चाची पादोपीठा खिलाकर उनका स्वागत करती हैं।\n", "id": "474331", "title": "गुंडिचा मंदिर"}
{"url": "https://hi.wikipedia.org/wiki?curid=474333", "text": "पुरी तट\n\nपुरी तट उड़ीसा राज्य के पुरी शहर में स्थित है और बंगाल की खाड़ी के किनारे तक फैला हुआ है।\n\nपुरी तट को एक सर्वाधिक महत्‍वपूर्ण हिंदु तीर्थ स्‍थल भी माना जाता है।\nपुरी तट को भगवान जगन्नाथ का निवास स्थल भी माना जाता है और शायद इसी कारण यहाँ अनेक तीर्थयात्री समुद्र में स्नान करने के लिए आते हैं।\nपुरी तट की यात्रा वर्ष कभी भी की जा सकती है, लेकिन पुरी समुद्र तट पर जाने का आदर्श समय वार्षिक पुरी समुद्री तट के समारोह के दौरान है जिसका आयोजन नवंबर के माह में किया जाता है।\nपुरी तट पर सूर्यास्त के समय का नजारा बहुत आकर्षक होता है।\n", "id": "474333", "title": "पुरी तट"}
{"url": "https://hi.wikipedia.org/wiki?curid=474335", "text": "खण्डगिरि\n\nउड़ीसा में भुवनेश्वर से सात मील दूर पश्चिमोत्तर में उदयगिरि के निकट की पहाड़ी खण्डगिरि कहलाती है। खण्डगिरि का शिखर 123 फुट उँचा है, जो आस-पास की पहाड़ियों में सबसे ऊँचा है। कलिंग नरेश खारवेल का प्रसिद्ध हाथी गुम्फा अभिलेख खण्डगिरि से कुछ ही दूरी पर है।\n\nखण्डगिरि की गुफाएँ जैन सम्प्रदाय से सम्बन्धित हैं। ये गुफाएँ लगभग प्रथम शताब्दी ईसा पूर्व में निर्मित की गई मालूम पड़ती हैं।\n\nखण्डगिरि और इससे संबद्ध उदयगिरि में उत्खनित जैन लयण (गुफाएँ) हैं। खंडगिरि स्थित लयणों की संख्या १९ है। इसी प्रकार उदयगिरि में ४४ और नीलगिरि में ३ गुफाएँ हैं। ये सभी ईसापूर्व दूसरी-पहली शती की अनुमान की जाती है। उनके अनेक भागों में मूर्तियों का उच्चित्रण हुआ है। इन गुफाओं में सबसे प्रख्यात हाथी गुंफा है जिसके ऊपर महामेघवाहन खारवेल की प्रशस्ति अंकित है जो ऐतिहासिक दृष्टि से बड़े महत्व का है।\n\n\n", "id": "474335", "title": "खण्डगिरि"}
{"url": "https://hi.wikipedia.org/wiki?curid=474339", "text": "आयरन मैन\n\nआयरन मैन () मार्वल कॉमिक्स का सुपर हीरो है जिसका निर्माण स्टेन ली, लैरी लेबर, डॉन हेक व जैक किर्बी ने किया है।\n", "id": "474339", "title": "आयरन मैन"}
{"url": "https://hi.wikipedia.org/wiki?curid=474355", "text": "बिलबोर्ड हॉट १००\n\n\"बिलबोर्ड\" हॉट १०० () बिलबोर्ड 200, बिलबोर्ड पत्रिका द्वारा साप्ताहिक प्रकाशित, संयुक्त राज्य अमेरिका में 200 सबसे लोकप्रिय संगीत एल्बमों और ईपीएस रैंकिंग रिकॉर्ड चार्ट है। यह अक्सर एक कलाकार या कलाकारों के समूह की लोकप्रियता को व्यक्त करने के लिए उपयोग किया जाता है। अक्सर, एक रिकॉर्डिंग अधिनियम को \"नंबर वाले\" के द्वारा याद किया जाएगा, उन सभी एल्बमों में से जो कम से कम एक हफ़्ते के दौरान अन्य सभी से बेहतर प्रदर्शन करेंगे।\nयह चार्ट ज्यादातर संयुक्त राज्य अमेरिका में बिक्री (खुदरा और डिजिटल दोनों) पर आधारित है। साप्ताहिक बिक्री की अवधि सोमवार से रविवार तक की थी, जब नीलसन ने 1991 में बिक्री की शुरूआत की थी, लेकिन जुलाई 2015 से, ट्रैकिंग सप्ताह शुक्रवार से शुरू होता है (संगीत उद्योग की वैश्विक रिलीज़ की तारीख के साथ मेल खाना) और गुरुवार को समाप्त होता है। निम्नलिखित मंगलवार को एक नया चार्ट निम्नलिखित सप्ताह के शनिवार को दिनांक के बाद जारी किया गया है। चार्ट के स्ट्रीमिंग शेड्यूल को शुक्रवार से गुरुवार तक ट्रैक किया गया है। \n", "id": "474355", "title": "बिलबोर्ड हॉट १००"}
{"url": "https://hi.wikipedia.org/wiki?curid=474365", "text": "मॉनमाउथ फायर एण्ड रॅस्क्यू स्टेशन\n\nमॉनमाउथ फायर एण्ड रॅस्क्यू स्टेशन (, ) मॉनमाउथ, वेल्स, में रोकफ़ील्ड सड़क पर स्थित दमकल और बचाव केंद्र है। स्टेशन के कार्यक्षेत्र में मॉनमाउथ और उसके आसपास के इलाके आते हैं, तथा यह साउथ वेल्स फायर एण्ड रॅस्क्यू सर्विस के अंतर्गत आता है। मॉनमाउथ फायर एण्ड रॅस्क्यू स्टेशन में एक स्टेशन कमांडर है जो दो अन्य स्टेशनों के लिए भी जिम्मेदार है। स्टेशन में एक निगरानी प्रबंधक भी है जो स्टेशन और इसके संसाधनों का ध्यान व रखरखाव करता है।\n\nस्टेशन में निम्नलिखित कार्मिक व उपकरण हैं:\n\n", "id": "474365", "title": "मॉनमाउथ फायर एण्ड रॅस्क्यू स्टेशन"}
{"url": "https://hi.wikipedia.org/wiki?curid=474366", "text": "चांगेरी\n\nयह एक खर-पतवार है। इसका औषधीय उपयोग भी है। इसे 'त्रिपत्रिका', 'तिनपतिया' आदि भी कहते हैं।\n\n", "id": "474366", "title": "चांगेरी"}
{"url": "https://hi.wikipedia.org/wiki?curid=474369", "text": "अल्मागेस्ट\n\nअल्मागेस्ट, सितारों और ग्रहीय पथों की प्रत्यक्ष गतियों पर दूसरी सदीं का एक गणितीय और खगोलीय ग्रंथ है | मिस्र के रोमन युग के एक विद्वान, क्लोडिअस टॉलेमी द्वारा यूनानी में लिखा गया, यह सभी समय के सबसे प्रभावशाली वैज्ञानिक ग्रंथों में से एक है | यह भूकेन्द्रीय मॉडल के साथ, हेलेनिस्टिक सिकन्दरिया में अपने मूल से, मध्ययुगीन बीजान्टिन और इस्लामी दुनिया में, मध्य युगों से होकर पश्चिमी यूरोप में और अंततः कोपर्निकस तक, बारह सौ वर्षों से अधिक के लिए स्वीकार किया गया |\n\nअल्मागेस्ट, प्राचीन यूनानी खगोल विज्ञान पर जानकारी का एक महत्वपूर्ण स्रोत है | यह गणित के छात्रों के लिए भी मूल्यवान कर दिया गया है क्योंकि यह प्राचीन यूनानी गणितज्ञ हिप्पारकस के कार्य का प्रमाण प्रस्तुत करता है, जो कि खो गया है | हिप्पारकस ने त्रिकोणमिति के बारे में लिखा था, परन्तु चूँकि उनका कार्य अधिक समय के लिए विद्यमान नहीं रहा, गणितज्ञ टॉलेमी की पुस्तक का उपयोग सामान्य रूप में हिप्पारकस के कार्य और प्राचीन यूनानी त्रिकोणमिति के लिए एक स्रोत के रूप में करते है |\n\nग्रंथ का पारंपरिक यूनानी शीर्षक Μαθηματικὴ Σύνταξις (Mathēmatikē Syntaxis (गणितीय वाक्यविन्यास)) है और यह ग्रंथ लैटिन रूप, सैंटेक्सीस मेथेमेटिका द्वारा भी जाना जाता है | बाद में इसका शीर्षक Hē Megalē Syntaxis (एक महान ग्रंथ) था और इसका एक श्रेष्ठतम प्रपत्र (प्राचीन यूनानी: μεγίστη, \"सबसे बड़ा\"), अरबी नाम al-majisṭī (المجسطي) के पीछे निहित है, जिनमें से अंग्रेजी नाम अल्मागेस्ट व्युत्पन्न हुआ |\n\nटॉलेमी ने सन् १४७ या १४८ में, केनोपस, मिस्र में एक सार्वजनिक शिलालेख तैयार किया |\n\nअल्मागेस्ट में तेरह वर्गों को शामिल किया गया, जिसे पुस्तकें कहा गया | कई मध्ययुगीन पांडुलिपियों के साथ जो हस्त प्रतिलिपि के रूप में या विशेष रूप से मुद्रण के प्रारंभिक वर्षों में तैयार की गई थी, वहाँ एक ही पाठ के विभिन्न संस्करणों के बीच काफी मतभेद थे, जो प्रतिलेखन की प्रक्रिया के रूप में बेहद निजी था। अल्मागेस्ट को कैसे व्यवस्थित किया गया था इसका एक सचित्र उदाहरण नीचे दिया है | यह एक १५२ पन्नों का लैटिन संस्करण है जिसे सन् १५१५ में वेनिस में पेट्रस लिचेंस्टीन द्वारा मुद्रित किया गया था।\n\n\nअल्मागेस्ट का ब्रह्माण्ड विज्ञान पांच मुख्य बिंदुओं को शामिल करता है, जिनमें से प्रत्येक पुस्तक I में एक अध्याय का विषय है :\n\n\nटॉलेमी ने ग्रहीय गोलों के लिए निम्नलिखित क्रम सौंपा है, सब से भीतर के साथ शुरुआत :\n\n१. चंद्रमा\n\n२. बुध\n\n३. शुक्र\n\n४. सूर्य\n\n५. मंगल\n\n६. बृहस्पति\n\n७. शनि\n\n८. नियत सितारों का गोला\n\nअन्य शास्त्रीय लेखकों ने अलग क्रमों का सुझाव दिया, प्लेटो (४२७ - ३४७ ई.पू.) के क्रम में सूर्य, चंद्रमा के बाद दूसरे स्थान पर है | मार्टिनस केपेल्ला (5 वीं शताब्दी) ने बुध और शुक्र को, सूर्य के चारों ओर गतिशील रूप में रखा | टॉलेमी का प्राधिकार सबसे मध्ययुगीन इस्लामी और बाद के मध्ययुगीन यूरोपीय खगोलविदों द्वारापसंद किया गया था।\n", "id": "474369", "title": "अल्मागेस्ट"}
{"url": "https://hi.wikipedia.org/wiki?curid=474389", "text": "आख़ाल प्रान्त\n\nआख़ाल प्रान्त () तुर्कमेनिस्तान की एक विलायत (यानि प्रान्त) है। यह उस देश के दक्षिण-मध्य में स्थित है और कोपेत दाग़ पर्वतों के साथ इसकी सरहदें ईरान और अफ़्ग़ानिस्तान से लगती हैं। इस प्रान्त का क्षेत्रफल ९७,१६० किमी है और सन् २००५ की जनगणना में इसकी आबादी ९,३९,७०० अनुमानित की गई थी। आख़ाल प्रान्त की राजधानी आनेउ शहर है जो राष्ट्रीय राजधानी अश्क़ाबाद के पास ही दक्षिण-पूर्व में स्थित है।\n\nसन् २००० में आख़ाल प्रान्त में तुर्कमेनिस्तान के १४% लोग रहते थे। देशभर के कृषि उत्पादन का २३% मूल्य और औद्योगिक उत्पादन का ३१% मूल्य इस प्रान्त से आता था। यहाँ कृषि के लिए सिंचाई मशहूर काराकुम नहर से होती है जो आमू दरिया से पानी लाती है और इस प्रान्त के पूर्व से पश्चिम तक बहती है। दक्षिण में अफ़्ग़ानिस्तान से उत्तर की ओर बहने वाली तेजेन नदी (उर्फ़ हरी नदी, ) भी प्रान्त के दक्षिण-पूर्वी भाग को पानी प्रदान करती है और इस नदी का पानी तेजेन शहर के दक्षिण में दो बड़े सरोवरों से गुज़रता है। आख़ाल प्रान्त सन् १८८१ के गेओक तेपे युद्ध के लिए प्रसिद्ध है, जिस स्थल पर अब एक नई मस्जिद खड़ी है। यह कोव अता () नमक गुफ़ा में धरती-तल के नीचे स्थित बहरदेन नामक झील के लिए भी मशहूर है।\n\n", "id": "474389", "title": "आख़ाल प्रान्त"}
{"url": "https://hi.wikipedia.org/wiki?curid=474392", "text": "दिमित्री बैकॉव\n\nदमित्री बायकॉव (२० दिसम्बर १९६७-) रूसी भाषा के एक लेखक और कवि हैं जिनका जन्म मॉस्को में हुआ था। उनको बोरिस पास्तरनेक और मैक्सिम गोर्की की जीवनी लिखने से ख्याति मिली। इसके अलावा वे पत्रकार भी हैं।\n", "id": "474392", "title": "दिमित्री बैकॉव"}
{"url": "https://hi.wikipedia.org/wiki?curid=474395", "text": "बेवर्ली हिल्स\n\nबेवर्ली हिल्स () लोस एंजलिस काउंटी, कैलिफोर्निया, अमेरिका में स्थित एक शहर है।\n", "id": "474395", "title": "बेवर्ली हिल्स"}
{"url": "https://hi.wikipedia.org/wiki?curid=474401", "text": "रेडर्स ऑफ़ द लॉस्ट आर्क\n\nरेडर्स ऑफ़ द लॉस्ट आर्क () १९८१ में बनी अमरीकी रोमांचकारी फ़िल्म है जिसका निर्देशन स्टीवन स्पीलबर्ग द्वारा किया गया है। यह \"इंडियाना जोन्स\" फ़िल्म श्रंखला की पहली फ़िल्म है।\n", "id": "474401", "title": "रेडर्स ऑफ़ द लॉस्ट आर्क"}
{"url": "https://hi.wikipedia.org/wiki?curid=474416", "text": "विल.आई.एम\n\nविलियम जेम्स एडम्स, जूनियर. (, जन्म २५ मार्च १९७५) जिन्हें उनके मंच के नाम विल.आई.एम (will.i.am) से बेहतर जाना जाता है एक अमरीकी रैपर, संगीतकार, गीतकार, गायक, अभिनेता व निर्माता है। विलियम को सफलता १९९० के अंत में उनके हिप-हॉप ग्रुप द ब्लैक आइड पिस से अन्य रैपर एपल, डी, एप और टाबू के साथ मिली और आगे चलकर इनमे फ़र्गी भी शामिल हो गई। बतौर संगीत निर्माता इन्होने माइकल जैक्सन, अशर, ब्रिटनी स्पीयर्स, रिहाना, जस्टिन टिम्बरलेक, यु2, अर्थ, विंड एंड फ़ायर, निकी मीनाज, चेर्यल कोल, द गेम, डैडी यांकी आदि के साथ कार्य किया है।\n\n", "id": "474416", "title": "विल.आई.एम"}
{"url": "https://hi.wikipedia.org/wiki?curid=474419", "text": "बलक़ान प्रान्त\n\nबलक़ान प्रान्त () तुर्कमेनिस्तान की एक विलायत (यानि प्रान्त) है। यह उस देश के सुदूर पश्चिम में स्थित है और इसकी सरहदें ईरान, उज़बेकिस्तान, कज़ाख़स्तान और कैस्पियन सागर से लगती हैं। इस प्रान्त का क्षेत्रफल १,३९,२७० किमी है और सन् २००५ की जनगणना में इसकी आबादी ५,५३,५०० अनुमानित की गई थी। बलक़ान प्रान्त की राजधानी बलक़ानाबात () शहर है, जिसे पहले नेबित दाग़ () बुलाया जाता था। बलक़ान प्रांत की आबादी का घनत्व तुर्कमेनिस्तान के सभी प्रान्तों में सबसे कम है।\n\nबलक़ान प्रांत में प्राकृतिक गैस और पेट्रोल के खनिज हैं। यहाँ से तुर्कमेनिस्तान का ९४% गैस उत्पादन और १२% पेट्रोल-सम्बन्धी उत्पादन आता है। यह प्रांत तुर्कमेनिस्तान की १८% बिजली भी पैदा करता है। यहाँ का वातावरण बहुत शुष्क है जिस कारणवश यहाँ कृषि प्रैदावर बहुत कम है। तुर्कमेनिस्तान की उपजाऊ ज़मीन का केवल ४.५% बलक़ान प्रांत में है। कैस्पियन सागर में स्थित ओगुरजा अदा द्वीप भी प्रशासनिक रूप से इसी प्रांत का हिस्सा है, जहाँ कभी समुद्री डाकू छुपते थे और और फिर बाद में कोढ़ियों का हस्पताल था।\n\n", "id": "474419", "title": "बलक़ान प्रान्त"}
{"url": "https://hi.wikipedia.org/wiki?curid=474422", "text": "जॉन कार्टर\n\nजॉन कार्टर () २०१२ में बनी अमरीकी काल्पनिक विज्ञान पर आधारित फ़िल्म है जिसमे एडगर राइस बरोज द्वारा लिखी \"बर्सूम\" शृंखला के मुख्य किरदार जॉन कार्टर को पहली बार बड़े पर्दे पर लाया गया है।\n\nपूर्व कांफेडरेट कैप्टन जॉन कार्टर अनजान तरीके से मंगल पर पहुँच जाता है जहा व मंगल (बार्सूम) की भिन्न प्रजातियों में चल रहे युद्ध का हिस्सा बन जाता है। कार्टर बार्सूम और उसकी जनता को बचने का ज़िम्मा खुद पर लेलेता है।\n\nफ़िल्म को ९ मार्च २०१२ को भारत सहित विश्वभर में रिलीज़ किया गया है।\n\nफ़िल्म की शुरुआत जॉन कार्टर (टेलर कित्स्च) की अकाल मृत्यु, जो पूर्व अमरीकी गृह युद्ध की सेना का कप्तान था और उसके भांजे एडगर राइस बरोज (एड) के उसके अंतिम संस्कार पर आगमन से होती है। कार्टर के निर्देशानुसार उसका शारीर एक मकबरे में रखा जाता है जो भीतर से बंद है; उसका वकील कार्टर की निजी डायरी एड को पढ़ने के लिए देता है, इस उम्मीद में की वह कार्टर की मौत की वजह जान सके। उसमें कार्टर एड से कहता है जब वह एक दूकान में सोने के टुकड़े के बदले सामान खरीदने की कोशिश कर रहा था तब उसे कर्नल पॉवेल ने बंदी बना लिया और उसके सैन्य अनुभव की मदद मांगी। कार्टर ने मना कर दिया और भाग निकलने में कामियाब रहा परन्तु वह और पॉवेल अंततः एक गुफ़ा में पहुँच गए, वह गुफ़ा जिसे कार्टर लंबे समय से तलाश रहा था। एक थर्ण वहां प्रकट होकर उस पर हमला कर देता है परन्तु कार्टर उसे मार देता है और उसके गले में लटके तंगे की मदद से बिना जाने बार्सूम (मंगल) पहुँच जाता है। बर्सूम पर अपनी हड्डियों के अलग घनत्व व ग्रह के कम गुरुत्वाकर्षण के चलते वह लंबी छलांगे व ताकद्वर मुक्के मारने में सक्षम होता है। वहां उसे थार्क्स और उनका जेडाक (मुखिया) तार्स तार्कास बंदी बना लेते हैं।\n\n", "id": "474422", "title": "जॉन कार्टर"}
{"url": "https://hi.wikipedia.org/wiki?curid=474425", "text": "दाशोग़ुज़ प्रान्त\n\nदाशोग़ुज़ प्रान्त () तुर्कमेनिस्तान की एक विलायत (यानि प्रान्त) है। यह उस देश के उत्तर में स्थित है और इसकी सरहदें उज़बेकिस्तान से लगती हैं। इस प्रान्त का क्षेत्रफल ७३,४३० किमी है और सन् २००५ की जनगणना में इसकी आबादी १३,७०,४०० अनुमानित की गई थी। दाशोग़ुज़ प्रान्त की राजधानी का नाम भी दाशोग़ुज़ शहर है, जिसे पहले दाशख़ोवुज़ () बुलाया जाता था।\n\nदाशोग़ुज़ प्रांत एक 'बंद सीमाई इलाक़ा' है, यानि यहाँ आने-जाने के लिए तुर्कमेनिस्तान की सरकार से विशेष इजाज़त की आवश्यकता पड़ती है। यह प्रांत अधिकतर एक रेगिस्तानी क्षेत्र है जहाँ अरल सागर के अधिकतर सूख जाने से एक पर्यावरणीय विपदा की स्थिति बन गई है। यहाँ ज़मीन के खारे हो जाने से हज़ारों वर्ग किमी की ज़मीनें बंजर पड़ गई हैं। इसी प्रांत में प्राचीन उरगेंच () पुरातन-स्थल भी है जो १२वीं सदी में ख़्वारेज़्म राज्य की राजधानी हुआ करता था। दाशोग़ुज़ प्रांत के उज़बेकिस्तान के समीप होने के कारण यहाँ एक बड़ा अल्पसंख्यक उज़बेक समुदाय भी रहता है।\n\n", "id": "474425", "title": "दाशोग़ुज़ प्रान्त"}
{"url": "https://hi.wikipedia.org/wiki?curid=474428", "text": "चेनिंग टैटम\n\nचेनिंग मैथ्यू टैटम (, जन्म: २६ अप्रैल १९८०) एक अमरीकी अभिनेता, फ़िल्म निर्माता व मॉडल है। इन्होने खेल ड्रामा फ़िल्म \"कोच कार्टर\" (२००५) से अपने फ़िल्मी करियर की शुरुआत की व \"शिज़ द मैन\" (२००६) में सहायक भूमिका निभाई और अंततः \"स्टेप अप\" (२००६) में मुख्य भूमिका में दिखाई दिए। इन्होने कई अन्य फ़िल्मों में भी कार्य किया है जिनमे \"फाइटिंग\" (२००९), \"पब्लिक एनिमिज़\" (२००९), \"जी. आई. जो: राइज़ ऑफ़ कोबरा\" (२००९), \"डियर जॉन\" (२०१०) और \"द वोव\" (२०१२) शामिल है।\n\n", "id": "474428", "title": "चेनिंग टैटम"}
{"url": "https://hi.wikipedia.org/wiki?curid=474430", "text": "लेबाप प्रान्त\n\nलेबाप प्रान्त () तुर्कमेनिस्तान की एक विलायत (यानि प्रान्त) है जो उस देश के उत्तर-पूर्व में स्थित है। इसकी सरहद उज़बेकिस्तान से लगती हैं और उन दोनों के बीच आमू दरिया बहता है। इस प्रान्त का क्षेत्रफल ९३,७३० किमी है और सन् २००५ की जनगणना में इसकी आबादी १३,३४,५०० अनुमानित की गई थी। लेबाप प्रान्त की राजधानी का नाम भी तुर्कमेनाबात शहर है, जिसे पहले चारझ़ेव () बुलाया जाता था (जिसका अर्थ फ़ारसी में 'चार नदियाँ या नहरें' है, इसमें 'झ़' के उच्चारण पर ध्यान दें)।\n\nलेबाप का अर्थ 'नदी का किनारा' होता है। इस प्रांत में रेपेतेक प्राकृतिक आरक्षित क्षेत्र () आता है, जो पूर्वी काराकुम रेगिस्तान का भाग है। इस प्रांत में कोयतेनदाग़ प्राकृतिक आरक्षित क्षेत्र () भी है जिमें तुर्कमेनिस्तान का सबसे ऊंचा पहाड़, ३१३७ मीटर लम्बा 'अयिरिबाबा' () आता है, जो पामीर पर्वतों की कोयतेनदाग़ शाखा में स्थित है। इसी क्षेत्र में डायनासोरों के अति-प्राचीन पाऊँ के चिह्न भी मिलते हैं। लेबाप प्रांत के उज़बेकिस्तान से लगे इलाक़ों को सरकार संवेदनशील मानती है और यहाँ आने-जाने के लिए तुर्कमेनिस्तान की सरकार से विशेष इजाज़त की आवश्यकता पड़ती है।\n", "id": "474430", "title": "लेबाप प्रान्त"}
{"url": "https://hi.wikipedia.org/wiki?curid=474432", "text": "राशेल मैकऐड्म्स\n\nरेचल एन्नी मेक'एडम्स (, जन्म १७ नवम्बर १९७८) एक कनेडियाई अभिनेत्री है। २००१ में यॉर्क यूनिवर्सिटी से चार वर्ष के थिएटर प्रोग्राम में उपाधी पुरी करने के बाद मेक'एडम्स शुरुआत में कनेडियाई टेलिविज़न व फ़िल्मों में कार्य किया जिनमे \"माई नेम इज़ तनिनो परफेक्ट पाई\" (जिसके लिए उन्हें जिनी पुरस्कार नामांकन प्राप्त हुआ) और \"स्लिंग्स एंड एरोज़\" (जिसके लिए उन्हें जेमिनी पुरस्कार प्राप्त हुआ) शामिल है। उनकी पहली हॉलीवुड फ़िल्म २००२ में बनी हास्य फ़िल्म \"द हॉट चिक\" थी। मेक'एडम्स को ख्याती २००४ में बनी \"मिन गर्ल्स\" व \"द नोटबुक\" में मुख्य भूमिकाओं के कारण मिली। २००५ में वे हास्य रोमांस फ़िल्म \"वेडिंग क्रैशर्स\", थ्रिलर फ़िल्म \"रेड आय\" और पारिवारिक ड्रामा फ़िल्म \"द फैमिली स्टोन\" में नज़र आई। उन्हें मिडिया द्वारा \"अगली जुलीया रॉबर्ट्स\" कहा गया और सर्वश्रेष्ठ उभरते सितारे का बाफ़्टा पुरस्कार नामांकन मिला।\n", "id": "474432", "title": "राशेल मैकऐड्म्स"}
{"url": "https://hi.wikipedia.org/wiki?curid=474437", "text": "पामीर-अलाय\n\nपामीर-अलाय () मध्य एशिया में ताजिकिस्तान, किर्गिज़स्तान, उज़बेकिस्तान और पूर्वी तुर्कमेनिस्तान में पर्वत-शृंखलाओं का एक गुट है, जो पामीर पर्वतमाला का एक हिस्सा समझे जाते हैं। यह उत्तर में सिर दरिया (फ़रग़ना वादी) की वादी से लेकर दक्षिण में वख़्श नदी तक विस्तृत हैं। इन पर्वतों की सबसे ऊँची चोटी तुर्किस्तान शृंखला में स्थित ५६२१ लम्बा पिक स्कालिस्ती () है, जिसका अर्थ 'पत्थरीला पर्वत' है।\n\nपामीर-अलाय पर्वतों की यह मुख्य शृंखलाएँ हैं:\n\n", "id": "474437", "title": "पामीर-अलाय"}
{"url": "https://hi.wikipedia.org/wiki?curid=474439", "text": "कोयतेनदाग़ शृंखला\n\nकोयतेनदाग़ (), जिन्हें कुगितांगताऊ () भी कहते हैं, मध्य एशिया में दक्षिण-पूर्वी तुर्कमेनिस्तान में स्थित पामीर-अलाय पर्वतों की एक शाखा है। यह तुर्कमेनिस्तान की उज़बेकिस्तान के सुरख़ानदरिया प्रान्त के साथ लगी सरहद पर स्थित हैं। इस शृंखला का सबसे ऊँचा पहाड़ ३,१३९ मीटर लम्बा 'अयिरिबाबा' () है, जो पूरे तुर्कमेनिस्तान का सबसे ऊँचा पर्वत भी है। कोयतेनदाग़ प्राकृतिक आरक्षित क्षेत्र भी इन्ही पर्वतों के इलाक़े में स्थित है।\n\n", "id": "474439", "title": "कोयतेनदाग़ शृंखला"}
{"url": "https://hi.wikipedia.org/wiki?curid=474442", "text": "मरी प्रान्त\n\nमरी प्रान्त () तुर्कमेनिस्तान की एक विलायत (यानि प्रान्त) है जो उस देश के दक्षिण-पूर्व में स्थित है। इसकी सरहद अफ़्ग़ानिस्तान से लगती हैं। इस प्रान्त का क्षेत्रफल ८७,१५० किमी है और सन् २००५ की जनगणना में इसकी आबादी १४,८०,४०० अनुमानित की गई थी। मरी प्रान्त की राजधानी का नाम भी मरी शहर है, जिसे पहले मर्व () बुलाया जाता था। इस प्रांत की आबादी का घनत्व लगभग १५ व्यक्ति प्रति वर्ग किमी है, लेकिन अधिक विकसित नख़लिस्तान (ओएसिस) इलाक़ों में यह १५०-२०० व्यक्ति प्रति वर्ग किमी तक पहुँच जाता है।\n\nसन् २००० में तुर्कमेनिस्तान के २३% लोग मरी प्रांत में बसते थे। देश का २६% कृषि उत्पादन और २१% औद्योगिक उत्पादन इसी प्रान्त से आता है। मुख्य उद्योगों में प्राकृतिक गैस, विद्युत् पैदावार, वस्त्र और कपड़े, क़ालीन, रसायन और खानपान की वस्तुएँ शामिल हैं। २००१ में देश की ७४% बिजली इसी एक प्रान्त में बनाई जाती थी। यहाँ कृषि काराकुम नहर और अफ़्ग़ानिस्तान से उत्तर आने वाली मुरग़ाब नदी के पानी पर निर्भर है। प्रांत का उत्तरी हिस्सा रेगिस्तानी है लेकिन दक्षिणी भाग में घास और रेत का मिला-जुला इलाक़ा है। पुराना मर्व एक प्राचीन शहर है और रेशम मार्ग पर स्थित प्राचीन शहरों में यह सबसे अच्छी हालत में है। प्रांत की राजधानी मरी शहर काराकुम नहर और मुरग़ाब नदी के मिलन क्षेत्र पर स्थित है।\n\n", "id": "474442", "title": "मरी प्रान्त"}
{"url": "https://hi.wikipedia.org/wiki?curid=474443", "text": "मारिया कैरी\n\nमारिया कैरी (, जन्म २७ मार्च १९७०) एक अमरीकी गायिका, गीतकार, रेकॉर्ड निर्माता व अभिनेत्री है। उन्होंने अपना रिकॉर्डिंग करियर १९९० में कोलंबिया रेकॉर्ड्स के मुख्य टॉमी मोटोला के तहत शुरू किया और स्वयं शीर्षित अल्बम \"मारिया कैरी\" रिलीज़ किया। यह अल्बम मल्टी-प्लैटिनम बन गया और इसमें लगातार अमरीकी \"बिलबोर्ड\" हॉट १०० के शीर्ष रहे चार गीत शामिल थे। १९९३ में मोटोला से विवाह के बाद उन्होंने कई हीट रेकॉर्डों ने उनका स्थान कोलंबिया की सर्वाधिक कमाई वाली कला के रूप में स्थापित किया जिनमे \"इमोशंस\" (१९९१), \"म्युज़िक बॉक्स\" (१९९३) और \"मेरी क्रिसमस\" (१९९४) शामिल थे। उनके अल्बम \"डेड्रीम\" (१९९५) ने संगीत का इतिहास रचा जब उनका दूसरा गीत \"वन स्वीट डे\" जो बॉयज़ II मेन के साथ गया था, बिलबोर्ड हॉट १०० के शीर्ष स्थान पर सोलह हफ्तों तक बना रहा और आज तक अमरीकी चार्ट इतिहास का सबसे अधिक वक्त तक प्रथम क्रमांक पर रहने वाला गीत है। इस अल्बम की रिकॉर्डिंग के दौरान कैरी अपने पॉप मूल से हट कर धीरे-धीरे आरएंडबी और हिप हॉप पर आ गई। मोटोला से तलाक होने के बाद उनका यह बदलाव \"बटरफ्लाई\" (१९९७) में उभर कर सामने आया।\n\nकैरी ने २००० में कोलंबिया छोड दिया और वर्जिन रेकॉर्ड्स के साथ रेकॉर्ड तोड़ने वाला $१०० मिलियन का करार किया। २००१ में कैरी \"ग्लिटर\" (२००१) फ़िल्म में नज़र आई। फ़िल्म की रिलीज़ से पहले उन्हें शारीरिक व मानसिक परेशानी का सामना करना पद और तनाव व थकान के चलते उन्हें अस्पताल में भर्ती किया गया। फ़िल्म की असफलता के बाद उन्हें $५० मिलियन देकर समझोता तोड़ दिया गया जिसके चलते उनके करियर में झुकाव आ गया। उन्होंने २००२ में आइलैंड रेकॉर्ड्स के साथ एक महंगे समझौते पर हस्ताक्षर किए और अपने असफल कार्यकाल के बाद \"द एमैन्सिपेशन ऑफ़ मिमी\" (२००५) के द्वारा पुनः शीर्ष संगीत चार्टों पर अपना स्थान अर्जित किया। इसका दूसरा एकल गीत \"वि बिलोंग टुगेदर\" उनके संगीत करियर का सर्वाधिक सफल गीत बन गया और इसे बाद में \"बिलबोर्ड\" द्वारा \"दशक का गीत\" नामित किया गया। कैरी पुनः \"प्रिशियस\" (२००९) फ़िल्म में दिखी। उनकी भूमिका को काफ़ी सराहा गया और उन्हें पाम स्प्रिंग्स अंतर्राष्ट्रीय फ़िल्म समारोह में \"बढ़िया अभिनय का पुरस्कार\" से सम्मानित किया गया।\n\nअपने दो दशक के करियर में कैरी ने २०० मिलियन से अधिक रेकॉर्ड विश्वभर में बेचे है जो उन्हें सर्वाधिक बिकाऊ संगीत कलाकारों में से एक बनाता है।\n\n", "id": "474443", "title": "मारिया कैरी"}
{"url": "https://hi.wikipedia.org/wiki?curid=474444", "text": "घटीयंत्र\n\nघटीयंत्र (clockwork) वह मेकैनिज्म है जिसके द्वारा यांत्रिक घड़ी चलती है। घटीयंत्र का उपयोग अन्य युक्तियों में भी किया जाता है। घटीयंत्र में गीयरों की जटिल शृंखला लगी रहती है।\n\n\n", "id": "474444", "title": "घटीयंत्र"}
{"url": "https://hi.wikipedia.org/wiki?curid=474450", "text": "रोज़ी हंटिंगटन-व्हिटले\n\nरोज़ी ऐलिस हंटिंगटन-व्हिटले (, जन्म १८ अप्रैल १९८७) एक अंग्रेज़ मॉडल व अभिनेत्री है जो महिलाओं के अंतर्वस्त्रों के ब्रांड विक्टोरियाज़ सीक्रेट और बरबेरी के विज्ञापनों व २०११ में बनी फ़िल्म \"\" में कार्ली स्पेंसर की भूमिका निभाने के लिए जानी जाती है।\n", "id": "474450", "title": "रोज़ी हंटिंगटन-व्हिटले"}
{"url": "https://hi.wikipedia.org/wiki?curid=474455", "text": "मुरग़ाब नदी\n\nमुरग़ाब नदी () मध्य एशिया में एक ८५० किमी लम्बी नदी है। यह मध्य अफ़्ग़ानिस्तान में सफ़ेद कोह पर्वत-शृंखला में उत्पन्न होकर पश्चिमोत्तर दिशा में चलती है। यहाँ यह अफ़्ग़ानिस्तान के बादग़ीस प्रान्त के मुरग़ाब ज़िले से गुज़रती है जिसका नाम इसी नदी पर पड़ा है। वहाँ से यह तुर्कमेनिस्तान के काराकुम रेगिस्तान में जा पहुँचती है जहाँ मरी शहर के नख़लिस्तान (ओएसिस) में यह काराकुम नहर से जा मिलती है। कुल मिलकर मुरग़ाब नदी के जलसम्भर का क्षेत्रफल ४६,८८० वर्ग किमी है।\n\n'मुरग़ाब' में 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n\n", "id": "474455", "title": "मुरग़ाब नदी"}
{"url": "https://hi.wikipedia.org/wiki?curid=474458", "text": "अमलसुंथा\n\nअमलसुंथा (Amalasuntha) (495 – 30 अप्रैल 534/535) सन् 526 से 534 तक आस्त्रोगाथों की रानी थी। वह आस्त्रोंगाथों के राजा थियोदोरिक की बेटी थी और मूथारिक से व्याही थी। उनके विवाह के कुछ ही काल बाद उसके पति का देहांत हो गया। पति के मरने पर अमलसुंथा ने अपने पुत्र की अभिभाविका के रूप में रावेना में राज करना शुरू किया। 534 ई. में उसका पुत्र मर गया और वह आस्त्रोगाथों की रानी बनी। अनेक उच्चपदीय और संभ्रांत आस्त्रोगाथों को उसे उनके षड्यंत्र के लिए दंडित करना पड़ा था। अंत में उसके चाचा ने उनसे मिलकर उसे बोलसेना झील के एक द्वीप में कैद कर दिया जहाँ उसकी 535 ई. में हत्या कर दी गई।\n", "id": "474458", "title": "अमलसुंथा"}
{"url": "https://hi.wikipedia.org/wiki?curid=474460", "text": "माइकल बे\n\nमाइकल बेंजामिन बे (, जन्म १७ फ़रवरी १९६५) एक अमरीकी फ़िल्म निर्देशक व निर्माता है। वे बड़ी बजट की एक्शन फ़िल्मों का निर्देशन करने के लिए जाने जाते है जो अपनी गति, अप्रतिम दृश्यों और स्पेशल इफेक्टों के लिए खास होती है। उनकी फ़िल्मों में \"द रॉक\", \"अर्मागेडन\", \"पर्ल हार्बर\" व \"बैड बॉयज़\" और \"ट्राँसफॉर्मर्स\" शृंखला शामिल है जिन्होंने तीन बिलियन डॉलर्स का विश्वभर में व्यवसाय किया है। वे व्यावसायिक निर्माण गृह द इंस्टिट्यूट, या द इंस्टिट्यूट फॉर द डेवलपमेंट ऑफ़ एन्हांस्ड पर्सेप्चुँल अवेरनेस के संस्थापक है। वे डिजिटल इफेक्टों के निर्माण वाले डिजिटल डोमेन के भी आधे मालिक है।\n\n", "id": "474460", "title": "माइकल बे"}
{"url": "https://hi.wikipedia.org/wiki?curid=474461", "text": "मरी, तुर्कमेनिस्तान\n\nमरी () तुर्कमेनिस्तान के मरी प्रांत की राजधानी है। इसके पुराने नाम 'मर्व' (), 'मेरु' और 'मारजियाना' () हुआ करते थे। यह काराकुम रेगिस्तान में मुरग़ाब नदी के किनारे बसा हुआ एक नख़लिस्तान (ओएसिस) है। सन् २००९ में इसकी आबादी १,२३,००० थी जो १९८९ में ९२,००० से बढ़ी हुई थी।\n\nमर्व का प्राचीन शहर रेशम मार्ग पर एक नख़लिस्तान पर बसा हुआ था। सन् १८८४ में इसपर रूसी साम्राज्य का क़ब्ज़ा हो गया, जिस से अफ़्ग़ानिस्तान और रूस के दरमियान झड़प हुई जिसमें रूस की विजय हुई। इसके बाद यहाँ एक रूसी फौजी और प्रशासनिक केंद्र बनाया गया। अगस्त १९१८ में प्रथम विश्वयुद्ध के दौरान क्राइमिया के युद्ध के बाद भारत में ब्रिटिश राज ने यहाँ एक ५० पंजाबी फ़ौजियों और एक अँगरेज़ अफ़सर का दस्ता भेजा जिसने रूस में उस समय सत्ता पर क़ब्ज़ा कर रही बोलशेविक पार्टी के सिपाहियों का सामना किया। युद्ध के बाद पूरे तुर्कमेनिस्तान के साथ यह क्षेत्र सोवियत संघ में आ गया। सोवियत ज़माने में यहाँ से आमू दरिया का पानी लाने वाली काराकुम नहर निकाली गई जिस के दम पर यहाँ कपास पैदा होनी शुरू हो गई। १९६८ में यहाँ ज़मीन के नीचे प्राकृतिक गैस का अम्बार मिला।\n\n", "id": "474461", "title": "मरी, तुर्कमेनिस्तान"}
{"url": "https://hi.wikipedia.org/wiki?curid=474463", "text": "घड़ीयंत्र नियंत्रण\n\nपृथ्वी के घूर्णन के कारण समस्त आकाशीय पिंड पूर्व से पश्चिम की ओर गमन करते हुए प्रतीत होते हैं। इस कारण यदि किसी आकाशीय पिंड का फोटो लेते समय कैमरे को लक्ष्यपिंड की ओर निर्दिष्ट करके छोड़ दिया जाय, तो उक्त पिंड के आभासी स्थानांतरण के कारण उसका फोटो चित्र स्पष्ट नहीं प्राप्त होगा, वरन्‌ वह बिंदु सदृश पिंड एक छोटी और मोटी रेखा के रूप में फोटो पट्टिका पर दृष्ट होगा और इस रेखा की विमितियाँ भी स्पष्ट अथवा तीक्ष्ण नहीं होंगी। इस कठिनाई को दूर करने के लिये ऐसी व्यवस्था की गई है कि खगोलीय पिंडों का फोटो लेनेवाला कैमरा एक विद्युतचालित घड़ीयंत्रनियंत्रण-व्यवस्था (Clockwork regulation mechanism) द्वारा तारों की आभासी गति की ही दिशा में तथा उनके आभासी कोणीय वेग के समान वेग से घुमाया जा सके, ताकि लक्ष्य पिंड का बिंब फोटो पट्टिका के एक ही स्थान पर 'जमा', अर्थात्‌ 'स्थितर', रहे।\n\nघड़ीयंत्र-नियंत्रण-व्यवस्था में सामान्य रूप से एक विशाल, दाँतेदार पहिया या चक्र होता है, जो एक ध्रुवीय या घटीअक्ष पर आरोपित होता है। इस अक्ष को एक स्पर्शीय सर्पिल (tangential worm), या निरंत पेच, द्वारा एक समान घूर्णनगति प्रदान की जाति है। यह स्पर्शीय सर्पिल या निरंत पेच स्वयं विद्युन्मोटर द्वारा परिचालित होता है। साधारण खगोलीय यंत्रों में इस विद्युन्मोटर की चाल अत्यंत परिशुद्ध लोलक घड़ी द्वारा नियंत्रित की जाती है। लोलक घड़ी विद्युन्मोटर में वांछित प्रबलता की विद्युद्धारा को ही प्रवेश करने देती है, ताकि ध्रुवीय अक्ष का घूर्णन एकरूप रहे।\n\nअधिक परिष्कृत और विशेषकर विशाल यंत्रों में, जिन्हें अभी केवल कुछ बड़ी वेधशालाओं में ही प्रतिष्ठित किया गया है, ध्रुवीय अक्ष की घूर्णन गति को जटिल यांत्रिक प्रक्रिया द्वारा नियंत्रित करने की व्यवस्था की गई है। लोलक-घड़ी-नियंत्रित विर्द्युन्मोटर के स्थान पर इसमें समकालिक (synchronus) मोटर का प्रयोग किया जाता है, जिसके विद्युदादान (input) की आवृत्ति का नियमन एवं नियंत्रण मानक कंपित्र यथा क्वार्ट्ज़ मणिभ (Quartz crystal) द्वारा होता है।\n\nखगोलीय यंत्रों के अतिरिक्त अन्य वैज्ञानिक परिमापन क्रियाओं में भी घड़ीयंत्र नियंत्रण प्रणाली का प्रयोग किया जाता है। ऊपर के विवेचन से यह स्पष्ट हो गया हो कि घड़ीयंत्र नियंत्रण प्रणालियों में कालिक युक्ति (timing device) का प्रायोग नियंत्रण फलन उत्पन्न करने के लिये किया जाता है। इस प्रणाली का साधारण दृष्टांत घरेलू चेतावनी (अलार्म) घड़ियाँ हैं, जिनमें घंटी बजने का समय घड़ीयंत्र द्वारा ही नियंत्रित होता है। वैज्ञानिक परिमापन कार्यो में प्रयोजनीय घड़ीयंत्र नियंत्रण-व्यवस्था के मुख्यत: दो अंग होते हैं, एक तो कालिक युक्ति और दूसरा नियंत्रण प्रक्रियाएँ या युक्तियाँ। इन नियंत्रण प्रणालियों का व्यवहारक्षेत्र सामान्य चेतावनी घड़ियों से लेकर नियंत्रित क्षेप्यास्रों और कृत्रिम ग्रहों एवं उपग्रहों के प्रक्षेपकों में घटनाओं के जटिल क्रमों को नियंत्रित करने तक, विस्तृत है। घड़ीयंत्र नियंत्रण प्रणालियाँ साधारणतया खुले पाश-नियंत्रण-प्रणालियों (open loop control system) पर निर्भर होती हैं, क्योंकि नियंत्रण क्रिया इस संबंध में केवल निकाय आदान (system input) और व्यतीत काल पर ही निर्भर करती है।\n\nसामान्यतया कालिक युक्ति के रूप में निम्नलिखित व्यवस्थाएँ व्यवहृत होती हैं :\n\n1. समय स्विच - यह पूर्वनियोजित क्षणों पर विद्युत्‌संपर्को को स्थापित एवं भंग करता रहता है। इसका प्रयोग औद्योगिक प्रतिष्ठानों में, प्रकाश एवं उष्मा-उत्पादक-प्रणालियों में तथा टांका पात्रों, चूल्हों तथा अन्य उपकरणों को, उनके कार्यारंम करने के पूर्व, गरम करने के लिये किया जाता है। यातायात प्रणालियों में भी इसका प्रयोग होता है।\n\n2. समय-विलंब-रिले (Time-delay realy) - इस विधि में समय-विलंब युक्ति को ऊर्जायुक्त या ऊर्जाविहीन करने तथा भारवाही विद्युत्‌ संपर्को के तदोत्तर क्रमण्यन के बीच पूर्वनियोजित समयविलंबन, अथवा समयपश्चता (time lag), प्रदान करने की व्यवस्था होती है। इस विधि का प्रयोग इलेक्ट्रॉनिक प्रणालियों में प्लेट वोल्टेज के आरोपण में विलंब करने के निमित्त किया जाता है, ताकि वह हीटर-वोल्टेज के आरोपण के पश्चात्‌ ही आरोपित होे सके। इससे निर्वात नलिकाओं की आयु में वृद्धि होती है।\n\n3. अंतराल समयांकक (Interval timer) - इस प्रणाली का कार्य पूर्वनिश्चित समयावधि में विद्युतसंपर्कों के कुलक (a set of contacts) सक्रिय करना होता है और उक्त अवधि के अंत में वे उन सपर्को को उनकी सामान्य स्थिति में वापस ले आते हैं। इस विधि का कार्य बहुत कुछ समय-विलंब-रिले के समान ही होता है। अंतर इतना मात्र होता है कि इस विधि से समयांतराल का नियंत्रण अधिक यथार्थता से होता है और इससे प्राप्त समयांतराल अधिक दीर्घ रहता है। इस विधि का व्यवहार फोटोग्राफिक पुनरुत्पादन प्रक्रियाओं तथा स्थल-संधान-परिचालन में कालावधि के लिये तथा अन्य तत्सदृश कार्यों में किया जाता है।\n\n4. समय-चक्र-नियंत्रक (Time-cycle controller) - यह विधि पूर्वनिश्चित समयांतरालों से संपर्कों के कुलक का इस प्रकार क्रियान्वयन करती है कि उक्त अंतराल में संबद्ध प्रस्तावित घटनाओं की शृंखला अभीष्ट क्रम में ही घटित हो।\n\n5. कालनिर्धारण नियंत्रक (Time schedule controller) - इस नियंत्रक प्रणाली का प्रयोग किसी प्रक्रिया में चर तत्वों (variable factors), यथा दाब, ताप इत्यादि के मानों को पूर्वनिर्धारित समयक्रम के अनुसार समंयोजित करने के हेतु किया जाता है। इस नियंत्रक का प्रयोग तापानुशीलन (annealing) भ्राष्टों में किया जाता है, जहाँ भ्राष्टों के ताप में समय के साथ परिवर्तन अत्यंत सतर्कतापूर्वक नियोजित कार्यक्रम के अनुसार वांछित होता है।\n\n", "id": "474463", "title": "घड़ीयंत्र नियंत्रण"}
{"url": "https://hi.wikipedia.org/wiki?curid=474471", "text": "मोचन\n\nमोचन या इस्केपमेंट (escapement) एक यंत्रावली (मेकेनिज्म) है जो यांत्रिक घड़ियों में प्रयुक्त होता है। यह दोलनी गति को चक्रीयगति में बदल देता है। \n\nसमयमापन की भाषा में, मोचन दो काम करता है-\n\n(१) इम्पल्स ऐक्सन (impulse action) : समयमापी अवयव को ऊर्जा देना ताकि घर्षण से नष्ट ऊर्जा की भरपाई होती रहे अर्थात् समयमापी बिना रूके चलता रहे। \n\n(२) लॉक करना (locking action) : समयमापी अवयव के दोलनों को गिनना; अर्थात् अपनी गति समयमापी की गति के अनुरूप करना\n\nघड़ियों में आने वाली 'टिक-टिक' ध्वनि का स्रोत मोचन ही है। इसका विकास सन् १७१५ के आसपास जॉर्ज ग्राहम ने किया।\n\nमोचन में दांतेदार पहियों (गीयरों) की एक शृंखला होती है जो किसी ऊर्जास्रोत (जैसे स्प्रिंग, भार आदि) से जुड़ी होती है। \n\n", "id": "474471", "title": "मोचन"}
{"url": "https://hi.wikipedia.org/wiki?curid=474472", "text": "टीनेज म्यूटेंट निंजा टर्टल्स\n\nटीनेज म्यूटेंट निंजा टर्टल्स () या केवल निंजा टर्टल्स चार युवा कछुओं की टीम है जिन्हें उनके चूहे सेंसेई ने निंजुत्सू की कला में प्रशिक्षित किया है और उनका नाम चार रिनेसांस कलाकारों पर रखा है। न्यू यॉर्क शहर के गटर में रहने वाले ये कछुए छोटे मोटे गुंडों, बुरे मेगालोमेनियाक्स और परग्रही हमलावरों से बाकि दुनिया से छिप कर लड़ते है। ये पात्र मूलतः कॉमिक्सों में प्रदर्शित हुए थे और बाद में इन्हें खिलोनों, कार्टूनों, वीडियो गेमों, फ़िल्मों और अन्य सामग्रियों में उपयोग किया गया।\n\n", "id": "474472", "title": "टीनेज म्यूटेंट निंजा टर्टल्स"}
{"url": "https://hi.wikipedia.org/wiki?curid=474487", "text": "गाँव खेवङा\n\nगाँव खेवङा जिला सोनीपत (हरियाणा) भारत मे है। यह सोनीपत से ११ कि॰ मि॰ पूर्व मे है। यह राई मण्डल के अन्तर्गत आता है। (by amit antil) http://www.facebook.com/pages/Khewra-Village-distt-sonepat-haryanaindia/199472640099352 Village- Khewra,distt-sonepat\n", "id": "474487", "title": "गाँव खेवङा"}
{"url": "https://hi.wikipedia.org/wiki?curid=474499", "text": "होलार्\n\nयह एक हिन्दु समाज मे प्राचईन जाति का समाज है, यह मुख्यता महारष्ट्रा मे उस्मानाबाद्, सोलपुर लातुर्, नातेपुते, सागोला, बिद्, पुने, आदि भागो मे पाया जाता है,\nगुळीग, केंगार, जावीर, आयवळे, गोरवे, नामदास, आदि नाम इस जाति मे पाये जाते है\n", "id": "474499", "title": "होलार्"}
{"url": "https://hi.wikipedia.org/wiki?curid=474503", "text": "खान\n\nखान (माइन) से निम्नलिखित का बोध हो सकता है-\n\n", "id": "474503", "title": "खान"}
{"url": "https://hi.wikipedia.org/wiki?curid=474504", "text": "राज्यपाल\n\nराज्यपाल या गवर्नर () शासन करने वाले ऐसे व्यक्ति को कहते हैं जो किसी देश के शासक के अधीन हो और उस देश के किसी भाग पर शासन कर रहा हो। संघीय देशों में संघ के राज्यों पर शासन कने वाले व्यक्तियों को अक्सर राज्यपाल का ख़िताब दिया जाता है। कुछ संयुक्त राज्य अमेरिका जैसे गणतंत्रों में राज्यपाल सीधे उस राज्य की जनता द्वारा चुने जाते हैं और वह उस राज्य के सर्वोच्च प्रशासनिक अध्यक्ष होते हैं, जबकि भारत जैसे संसदीय गणतंत्रों में अक्सर राज्यपाल केन्द्रीय सरकार या शासक नियुक्त करती है और वह नाम मात्र का अध्यक्ष होता है (वास्तव में राज्य सरकार को चुना हुआ मुख्य मंत्री चलाता है, जो औपचारिक रूप से राज्यपाल के नीचे बतलाया जाता है)।\n\n", "id": "474504", "title": "राज्यपाल"}
{"url": "https://hi.wikipedia.org/wiki?curid=474507", "text": "सात्राप\n\nसात्राप या क्षत्राप () प्राचीन ईरान के मीदि साम्राज्य और हख़ामनी साम्राज्य के प्रान्तों के राज्यपालों को कहा जाता था। इस शब्द का प्रयोग बाद में आने वाले सासानी और यूनानी साम्राज्यों ने भी किया। आधुनिक युग में किसी बड़ी शक्ति के नीचे काम करने वाले नेता को कभी-कभी अनौपचारिक रूप से 'सात्राप' कहा जाता है। किसी सात्राप के अधीन क्षेत्र को सात्रापी () कहा जाता था।\n\n'सात्राप' शब्द अवस्ताई भाषा और प्राचीन फ़ारसी भाषा के 'ख़्षथ़्रपावन' (xšaθrapāvan) शब्द से आया है। इस शब्द में 'ख़्षथ़्र' संस्कृत के सजातीय शब्द 'क्षेत्र' से मिलता-जुलता है। 'पावन' शब्द का अर्थ प्राचीन फ़ारसी में 'रक्षा करने वाला' होता है, जो संस्कृत के 'पालन' (रक्षक) शब्द से और 'पावन' (शुद्ध करने वाला) शब्द दोनों से मिलता है। 'ख़्षथ़्रपावन' समय के साथ परिवर्तित हो गया - 'ख़्षथ़्र' ('क्षेत्र') तो 'शहर' बन गया और 'पावन' ('पाल') 'बान' या केवल 'प' बन गया। इस से यह शब्द 'सात्राप' के रूप में और 'शहरबान' के रूप में मिलता है, जिसका संस्कृत में 'क्षेत्रपाल' बराबरी का शब्द होता। प्राचीन फ़ारसी में इसके जैसी 'शोइथ़्रापैती' उपाधि भी मिलती है, जिसका संस्कृत अनुवाद 'क्षेत्रपति' सरल है और ठीक यही उपाधि छत्रपति शिवाजी के लिए प्रयोग होती है।\n\n'क्षत्रप' प्राचीन काल में फारस के सम्राटों द्वारा प्रांतीय शासकों के लिये दिया हुआ नाम (क्षत्रपावन)। इब्रानी का 'शख्शद्रपन' भी इसी अर्थ में प्रयुक्त हुआ है। इसका अर्थ 'प्रदेश का रक्षक' होता है। ग्रीक लेखकों - हेरारदोतस, थ्यूसिदीदिज़ तथा ज़ेनोफ़न ने बाबुल, मिस्र आदि देशों के अभिलेखों में इसका अर्थ उपशासक अर्थात् लेफ्टिनेंट गवर्नर किया है। हेरोदोतस के अनुसार कुरूष के महान ने अपने साम्राज्य को अनेक प्रान्तों में विभक्त किया; दारयावौष ने उनका एक निश्चित ढंग से संगठन किया तथा अपने पूरे साम्राज्य में २१ क्षत्रप प्रान्तों का निर्माण किया और उनका कर भी निश्चित किया। क्षत्रपों तथा उपक्षत्रपों का सर्वप्रथम कार्य अपने प्रान्तों का भूमिकर इकट्ठा करना था। क्षत्रप इस कर में से राजकीय सेना, न्यायाधीशों तथा अपने व्यक्तिगत व्ययों को निकालकर अवशिष्ट भाग सम्राट को देता था। यदि क्षत्रप सम्राट का कृपापात्र बनना चाहता तो वह सम्राट के भाग की मात्रा अधिक कर देता। क्षत्रपों की और से सम्राट के लिए कोई निश्चित रकम नहीं बँधी होती थी।\n\nसारे आय का हिसाब रखने तथा सम्राट् के भाग की निगरानी करने के लिए राजकीय कायस्थ रहता था। उन्हीं को सम्राट् की ओर से राजकीय आदेश प्राप्त हुआ करते थे। इस प्रकार दी हुई आज्ञा के शीघ्रातिशीघ्र पालन की आशा की जाती थी। इसमें तनिक भी अवरोध विद्रोह समझ लिया जाता था। क्षत्रपों को इसके लिए दंड भी मिलता था। और तुर्की साम्राज्य की भाँति उनके दंड में कोई औपचारिकता नहीं बरती जाती थी। क्षत्रपों के पास सम्राट् की आज्ञा पहुँचाने की विधि के लिए एक दिन की यात्रा की दूरी पर एक व्यक्ति रहता था। एक दूसरे के पास, दूसरा तीसरे के पास, इस प्रकार क्षत्रपों तक संदेश पहुँचाया जाता था। फारस के सम्राटों के पास क्षत्रपों की अधीनता प्राप्त करने के लिए अन्य प्रकार भी थे एक कमिश्नर को सेना के संरक्षण के साथ वातावरण तथा आवश्यकता के अनुसार कृपा प्रदान करने अथवा दंड देने के लिए भेजा जाता था। ज़ेनोफ़न के अनुसार यह प्रथा साम्राज्य के आरंभ से ही चली आ रही थी और उसके समय भी प्रचलित थी। क्षत्रपों के कार्य की निगरानी के लिए सम्राट् स्वयं साम्राज्य के प्रत्येक प्रदेश में प्रतिवर्ष जाया करता था। यदि वह स्वयं नहीं जा पाता तो अपने किसी प्रतिनिधि को भेज देता था। क्षत्रपों के अपने प्रान्त में भूमि की उर्वरता अथवा कृषि की अभिवृद्धि के लिए विशेष प्रयास करने पर उनको कुछ और भी प्रान्त प्रदान कर दिए जाते किंतु जहाँ यह सुव्यवस्था नहीं प्राप्त होती थी वहाँ से प्रदेश को काटकर दूसरे क्षत्रप प्रान्तों में मिला दिया जाता था। प्रांतों में प्रशासन के विधान का भार सम्राट् पर होता था जो अपने भाई, किसी कुटुंबी अथवा दामाद को क्षत्रप नियुक्त करता था। भारतवर्ष में नहपान ने अपने दामाद उषवदात को क्षत्रप बना रखा था।\n\nसम्राट् के साथ बहुदा निकट संबंध के कारण क्षत्रपों के जीवन में सम्राट् की ही भाँति विलासिता परिलक्षित होती थी। क्षत्रप के दरबार में भी सम्राट् की भाँति औपचारिकता बरती जाती थी। सम्राट् की भाँति ही क्षत्रपों का अपना अंतपुर होता था। अंतपुर में क्लीवों की पर्याप्त संख्या रहती थी। राजकीय सेना के अतिरिक्त क्षत्रपों की व्यक्तिगत सेना हुआ करती थी। सम्राट् की ही भाँति उनके महलों में भी उद्यान, प्रमदवन, आदि होते थे। सम्राटों की ही भाँति वे भी वर्ष के कतिपय महींनों में एक स्थान से दूसरे स्थान पर समय व्यतीत करने के लिए जाते थे। क्षत्रपों को इस प्रकार अधिक राजकीय शक्ति स्वत प्राप्त थी। सैन्य तथा अन्य शक्तियों के अधिष्ठाता होने के अतिरिक्त एक और भी बात थी जिसके कारण क्षत्रप अत्यंत शक्तिशाली हो जाते थे और उनके विद्रोह करने की आशंका बनी रहती थी। कभी कभी वे विद्रोह कर भी देते थे। कभी दो या अधिक क्षत्रप प्रांतों का अधिष्ठाता एक ही क्षत्रप बना दिया जाता था जिसे महाक्षत्रप कहते थे। इन्हें अधिक सैन्यशक्ति तथा राजकीय शक्ति प्राप्त होती थी जो उनके विद्रोह में सहायक होती थी। इसका उदाहरण दारणवौष के राज्यकाल में ही प्राप्त है। आरोक्लीज़ ने, जो फ़ीजिया तथा लीदिया दोनों का क्षत्रप था, विद्रोह कर दिया था परवर्ती शासकों के काल में, विशेषकर लघु एशिया में, क्षत्रपों के विद्रोह अधिक होने लगे। लघु कुरूष के काल से क्षत्रपों की इस प्रवृत्ति में निरंतर वृद्धि होती गई। क्षत्रप कभी कभी खुला विद्रोह भी करते थे और अपने को स्वतंत्र शासक घोषित कर देते थे। इन विद्रोही क्षत्रपों में से बहुतों ने कई राज्यवंशों की स्थापना की और बाद में बिलकुल स्वतंत्र हो गए। इन सबके बावजूद सम्राट् उनकी अधीनता प्राप्त करने में सफल रहता था। इसका प्रमुख कारण क्षत्रपों में पारस्परिक कलह और युद्ध था। इसके अतिरिक्त दरबार में स्त्रियों की अधिकता तथा व्यभिचार के वातावरण से भी क्षत्रपों के व्यक्तित्व में सहज ढीलापन आने लगता था। क्षत्रप अपने को प्रान्तों के रक्षार्थ नियुक्त नहीं समझते थे बल्कि उनपर अपना आधिपत्य समझते थे। इसका एक कारण यह भी था कि क्षत्रपीय प्रशासन की व्यवस्था अंशत आनुवंशिक भी थी। वे क्षत्रप प्रान्तों के भूमिकर तथा अन्य आयों का उपभोग करते थे।\n\nज़ेनोफन के समय मिसिया के एक क्षत्रप ने उपक्षत्रप भी नियुक्त किया था जिसे उस प्रदेश के लोग कर देते थे और वह उलके बदले व्यवस्था करता था। यही व्यवस्था उसकी मृत्यु के पश्चात् उसकी विधवा के लिए भी होती रही। इस प्रकार की व्यवस्था ने साम्राज्य के ढाँचे को सहज ही ढीला कर दिया। परवर्ती काल में क्षत्रपों को राजकीय सेना के संचालन का भी अधिकार मिल गया था, विशेषकर तब जब वह राजकीय परिवार का अथवा उसका कोई संबंधी होता था। लघुकुरूष मिसिया, फ़ीज़िया, तथा लीदिया का क्षत्रप था पर युद्ध में संपूर्ण सेना का सेनापति भी वही था। यही स्थिति फ़ार्नबेसस तथा अन्य क्षत्रपों की भी है, किंतु इसका अर्थ यह नहीं है कि क्षत्रप प्रांतों में सैनिक शासन हो गया था। वस्तुत सम्राट् सैनिक तथा समाज के अधिकारियों, दोनों को स्वयं नियुक्त करता था। मजिस्ट्रेटों की नियुक्ति भी वह स्वयं करता था। क्षत्रप मजिस्ट्रेटों के कार्य में हस्तक्षेप नहीं कर सकता था। क्षत्रपीय प्रशासन की व्यवस्था को सिकंदर तथा उसके उत्तराधिकारियों ने भी अपनाया था, विशेषकर सिल्युकस के साम्राज्य में यहीं व्यवस्था थी।\n\nभारतवर्ष में शकों के जो राज्य स्थापित हुए उनमें भी क्षत्रपीय राज्यव्यवस्था थी। भारतीय क्षत्रपों के तीन प्रमुख वंश और एक राजवंश था-\n\n\n(१) कपिशा, पुष्पपुर तथा अभिसार के क्षत्रपों का पता वहाँ से प्राप्त अभिलेखों से मिलता है। माणिक्याला अभिलेख में ग्रणवह्रयक के पुत्र किसी क्षत्रप का उल्लेख मिलता है। उसे कापिशा का क्षत्रप बताया जाता है। ८३वें वर्ष (संवत् ?) के काबुल संग्रहालय अभिलेख में पुष्पपुर के तिरव्हर्ण नामक एक क्षत्रप का उल्लेख है। अभिसारप्रस्त से प्राप्त एक ताँबे की अंगूठी के आकार की मुद्रा पर क्षत्रप शिवसेन का नाम प्राप्त है।\n\n(२) पंजाब के क्षत्रप तीन वंशों से संबंध रखते हैं -\n\n\n\n\n(३) मथुरा के क्षत्रप - इस वंश में सबसे पहला रजुवुल अथवा रंजुवुल था जिसने संभवतः पहले साकल पर भी राज्य किया था। स्टेनकोनो ने उस वंश का इस प्रकार अनुमान किया है:\n\nरजुवुल का नाम अभिलेखों तथा मुद्राओं में प्राप्त होता है। मोरा क्रूप अभिलेख में उसे महाक्षत्रप कहा गया है। किंतु उसकी मुद्राओं पर प्राप्त लेख में उसे 'राजाधिराज' कहा गया है। रजुवुल (राजुल) का उत्तराधिकारी शुडस (अथवा शोडास) था। अभिलेखों में भी उसे महाक्षत्रप कहा गया है। इनके अभिलेखों में दिये गए वर्षों को कुछ विद्वान् शक और कुछ विक्रम संवत में मानते हैं। इस मतभेद को मिटाने का साधन अभी तक प्राप्त नहीं हो सका है। कोनो के अनुसार खरोष्ठ राजुवुल का श्वसुर तथा पलीट के अनुसार, दौहित्र था। एक अन्य मुद्रा पर खरोष्ठी लिपि में ‘क्षत्रपस प्रखर ओष्टस अर्टसपुत्रस’ लिखा हुआ मिलता है।\n\nइन क्षत्रपों के मूलदेश के संबंध में विद्वानों में मतभेद है। कभी उन्हें पल्हाव, कभी शक देश से आया हुआ बताया जाता है। संभवत वे शक थे। फारस से होकर आने के कारण वे क्षत्रपीय शासन व्यवस्था से परिचित और उससे संबद्ध हो गये; इनके अतिरिक्त हगान और हगामश नामक दो क्षत्रपों की भी मुद्राएँ मथुरा से प्राप्त हुई हैं। जो रजुवुल वंश के पश्चात् मथुरा के शासक अनुमान किये जाते हैं। कुछ सिक्कों पर दोनों के संयुक्त नाम भी मिलते हैं और कुछ पर केवल हगामश का ही। इनके पश्चात मथुरा में दो-तीन क्षत्रप और हुए जिनके नाम भारतीय हैं। कदाचित् इस काल तक इन विदेशियों ने पूर्णरूप से भारतीयता ग्रहण कर ली थी।\n\n(४) उज्जैन के क्षत्रप - उज्जैन के क्षत्रपों को 'पश्चिमी भारत के क्षत्रप' के नाम से भी पुकारते है। ये क्षत्रप दो वंशों के प्रतीत होते हैं। पहला वंश भूमक और नहपान का था तथा दूसरा चष्टन का। भूमक के उत्तराधिकारी नहपान का पता उसकी रजत एवं ताम्रमुद्राओं से ही नहीं वरन् उसके दामाद उषवदात के अभिलेखों से भी लगाया जाता है। नहपान ने पश्चिमी भारत के कुछ भाग पर भी राज्य किया था। उसने सातवाहन के साम्राज्य का कुछ भाग भी जीत लिया था। इसके वंश को षहरात कहते है। षहरात वंश को रूद्रदामन् प्रथम ने समाप्त किया। गिरनार अभिलेख में उसे खखरात वसनिवसेस करस कहा गया है।\n\nउज्जैन में शासन करने वाले द्वितीय वंश के क्षत्रपों में कार्दमकवंशीय चष्टन के पिता यस्मोतिक का नाम सर्वप्रथम आता है। चष्टन का पुत्र जयदामन् क्षत्रप था किंतु संभवत वह पिता के जीवनकाल में ही मर गया और उज्जैन पर चष्टन तथा रूद्रदामन् ने सम्मिलित रूप से शासन किया। जूनागढ़ अभिलेख में महाक्षत्रप रूद्रदामन् के संबंध में कहा गया है कि उसने महाक्षत्रप की उपाधि अर्जित की थी। प्रतीत होता है कि उसके वंश की राज्यश्री संभवत गौतमीपुत्र सातकर्णि ने छीन ली थी और रूद्रदामन् को महाक्षत्रप की उपाधि पुनः उन प्रदेशों को जीतकर करनी अर्जित करनी पड़ी। जूनागढ़ अभिलेख में उसकी विजयों तथा उसके व्यक्तित्व की प्रशस्ति है। रूद्रदामन् प्रथम का उत्तराधिकारी उसका ज्येष्ठ पुत्र दामघसद (प्रथम) हुआ। उसके पश्चात् दामघसद का पुत्र जीवदामन् तथा उसका भाई रूद्रसिंह प्रथम उत्तराधिकारी हुए। इसी रूद्रसिंह के समय आभीरों ने पश्चिमी क्षत्रपों के राज्य का कुछ भाग हड़प लिया था। रूद्रसिंह प्रथम के उत्तराधिकारी उसके तीन पुत्र रूद्रसेन प्रथम, संघदामन् तथा दामसेन हुए। तदनंतर दामसेन के तीन पुत्र यशोदामन, विजयसेन तथा दामजदश्री महाक्षत्रप हुए। दामजदश्री का उत्तराधिकारी उसका भतीजा रुद्रसेन द्वितीय हुआ। इसके पश्चात् उसके पुत्र विश्वसिंह तथा भर्तृदामन् हुए। भर्तृदामन् के ही काल से उसका पुत्र विश्वसेन उसका क्षत्रप बना। भर्तृदामन् तथा विश्वसिंह का संबंध महाक्षत्रप रूद्रदामन द्वितीय से क्या था। यह निश्चयपूर्वक नहीं कहा जा सकता। इस वंश का अंतिम क्षत्रप रुद्रसिंह तृतीय हुआ जिसने लगभग ३८८ ई. तक शासन किया। गुप्तवंश के चंद्रगुप्त द्वितीय विक्रमादित्य ने उज्जैनी के क्षत्रपों का अंत कर उनके साम्राज्य को अपने साम्राज्य में मिला लिया और उनके सिक्कों के अनुकरण पर अपने सिक्के प्रचलित किये।\n\n", "id": "474507", "title": "सात्राप"}
{"url": "https://hi.wikipedia.org/wiki?curid=474513", "text": "केली क्वोकोह\n\nकेली क्रिस्टिन क्वोकोह (, , जन्म ३० नवम्बर १९८५) एक अमरीकी फ़िल्म और टेलिविज़न अभिनेत्री है। उन्हें सफलता एमी पुरस्कार विजेता धारावाहिक \"८ सिंपल रूल्स\" (२००२-२००५) में अपने पात्र ब्रेजेट हेनिसी के कारण मिली। वे बाद में अलौकिक ड्रामा शृंखला \"चार्म्ड\" (२००५-२००६) के आखरी सीज़न में विली जेनकींस के रूप में दिखी। उन्हें अंतर्राष्ट्रीय सफलता एमी व गोल्डेन ग्लोब पुरस्कार विजेता हास्य धारावाहिक शृंखला \"द बिग बैंग थीअरी\" (२००७-अबतक) में अपने पात्र पेनी के कारण मिली जो १८-४९ वर्ष के दर्शकों द्वारा देखी जाने वाला सर्वाधिक लोकप्रिय धारावाहिक बन गया। टेलिविज़न करियर के आधार पर उन्होंने फ़िल्मों में कदम रखा और \"लकी १३\" (२००५), \"द पेंटहाउस\" (२०१०), \"हॉप\" (२०११) और \"द लास्ट राइड\" (२०११) में दिखी।\n\n", "id": "474513", "title": "केली क्वोकोह"}
{"url": "https://hi.wikipedia.org/wiki?curid=474515", "text": "जेम्स मार्सडेन\n\nजेम्स पौल मार्सडेन (, जन्म १८ सितंबर १९७३) एक अमरीकी अभिनेता, गायक व भूतपूर्व मॉडल है। वह \"एक्स-मेन फ़िल्मों\" में सायक्लॉप्स का किरदार निभाने के लिए जाने जाते है। उन्होंने \"हॉप\", \"सुपरमैन रिटर्नस\", \"हेयरस्प्रे\", \"एनचांटेड\", \"द नोटबुक\" और \"२७ ड्रेसेस\" मजैसी सफल व्यावसायिक फ़िल्मों में भी अभिनय कर चुके है।\n", "id": "474515", "title": "जेम्स मार्सडेन"}
{"url": "https://hi.wikipedia.org/wiki?curid=474517", "text": "निकोल शेर्ज़िंगर\n\nनिकोल प्रेस्कोविया एलिकोलानी वलिएंटे शर्ज़िंगर (, जन्म २९ जुलाई १९७८) एक अमरीकी गायिका, गीतकार, नर्तिका, रेकॉर्ड निर्माता, मॉडल और अभिनेत्री है।\n\n", "id": "474517", "title": "निकोल शेर्ज़िंगर"}
{"url": "https://hi.wikipedia.org/wiki?curid=474530", "text": "एमिल जोला\n\nएमिल जोला (Émile François Zola (फ्रांसीसी उच्चारण : [e.mil zɔ.la];) (1840-1902) विश्वविख्यात उपन्सासकार और पत्रकार। जन्मस्थान, पेरिस। उनकी माँ फ्रांसीसी थीं, किंतु पिता मिश्रित इटालियन और ग्रीक नस्ल के थे। वे सैनिक और इंजिनियर थे। पिता की मृत्यु के उपरांत जोला और उनकी माँ आर्थिक संकट में फँस गए। संबंधियों की सहायता से जोला की शिक्षा दीक्षा संभव हो सकी। जोला ने बाल्यावस्था में ही साहित्य के प्रति अपनी अभिरुचि दिखाई। जब वे स्कूल में छात्र थे, तभी उन्होंने एक नाटक लिखा, जिसका शीर्षक था 'चपरासी को मूर्ख बनाना'। स्कूल छोड़ने के बाद जोला ने क्लार्क का काम शुरू किया। बाद में उन्होंने एक प्रकाशन संस्था में नौकरी की। जोला ने साहित्यिक कार्य भी आरंभ कर दिया था। वे एक पत्र के लिये लेख लिखते थे, दूसरे के लिये कहानियाँ और एक तीसरे के लिये समीक्षा। जोला विशेष रूप उपन्यास लिखने की ओर आकृष्ट हुए।\n\nजोला के जीवन का अंतिम महत्वपूर्ण कार्य था एक यहूदी सैनिक अफसर, द्रेफ्‌, की शासक वर्ग के आक्रोश से रक्षा। जोला ने अपने प्रसिद्ध पत्र, 'मेरा अभियोग हैं', मैं न्याय का पक्ष सशक्त स्वर में उठाया और इस आंदोलन के फलस्वरूप द्रेफ्‌ मुक्त हुए। यहूदियों की रक्षा में यह एक महत्वपूर्ण ऐतिहासिक अभियान था।\n\nजोला की मृत्यु असमय ही विचित्र प्रकार से हुई। कोयले की गैस से दम घुटने के कारण वे अपने घर पर मृत अवस्था में पाए गए।\n\nजोला की रचनाएँ दो भागों में बाँटी जा सकती हैं--\n\nयथार्थवादी रचनाएँ और समाजवाद की प्रेरक रचनाएँ। जिस यथार्थवादी शैली को जोला ने अपनाया, उसे प्रकृतवाद कहा गया है। प्रकृतवाद यथार्थ का निर्मम अनावरण करता है। वह कुछ भी दाब ढककर नहीं रखता। इस प्रकार प्रकृतवाद जीवन के कठोर और क्रूर रूप का निस्संकोच अंकन करता है। जो दृश्य साहित्य और कला में वर्जित और गर्हित समझे जाते थे, उनका भी प्रकृतवाद उद्घाटन करता है। प्रकृतवाद जीवन की कुरूपता और विरूपता से कतराता नहीं। कथासाहित्य में पूरे स्कूल (पंथ या मत) के प्रवर्तक और जनक जोला थे। इनके ही पथचिह्नों पर मोपासाँ, फ्लौवेयर, गौंकू बंधु और दौदे आदि बाद में चले।\n\nजोला ने कला को वैज्ञानिक पद्धति प्रदान की। वे नोटबुक और पेंसिल लेकर बाजारहाट में निकल जाते थे। जो कुछ भी वे देखते थे, उसका पूरा विवरण वे अपनी नोटबुक में लिख लेते थे। कैसे दृश्य, दुकानें, व्यक्ति आदि उन्होंने देखे, सभी का तफसील में वर्णन इनकी नोटबुक में रहता था। बाद में आवश्यकता के अनुसार इस वर्णन को अपनी कथा का अंग बना लेते थे। इस प्रकार जोला की कला हमें जीवन के बहुत समीप ले आती है। इसमें मद्यप, वेश्याएँ, जुआरी आदि अपने वास्तविक रूप में हमें मिलते हैं।\n\nप्रकृतवादी शैली के जनक और आचार्य के रूप में जोला सर्वमान्य हो चुके हैं। अपने उपन्यास, 'ला सुमुआ' (L' Assommoir) में वे एक मद्यप का यथातथ्य वर्णन करते हैं, जिसके कारण एक पूरा परिवार नष्ट भ्रष्ट हो गया।\n\nदूसरी कोटि के उपन्यासों में जोला कथनाक और पात्रों को समाजवादी विचारदर्शन की स्थापना के लिये गौण बनाते हैं। इस श्रेणी के उपन्यासों में \"चार गौस्पैल\" (The Four Gospels), (Fecondite), 'पीड़ा' (Travail) और 'सत्य' (Venite) का उल्लेख हो सकता है।\n\nपहली श्रेणी के उपन्यासों में 'नाना' बहुत लोकप्रिय हुआ है। यह एक अभिनेत्री की जीवनकथा है जिसे कोई अस्पष्ट रेखा ही वेश्या के पेशे से विभाजित करती है। जोला की सर्वश्रेष्ठ रचना 'पराजय' (La Debacle) है, जिसमें 1870 के युद्ध में फ्रांस की पराजय का वर्णन है। जोला के उपन्यासों में हमें 19वीं सदी के संपूर्ण फ्रांसीसी जीवन का व्यापक चित्र मिलता है।\n\n", "id": "474530", "title": "एमिल जोला"}
{"url": "https://hi.wikipedia.org/wiki?curid=474531", "text": "सुवर्णभूमि अन्तर्राष्ट्रीय विमानक्षेत्र\n\nसुवर्णभूमि विमानक्षेत्र (, उच्चारण ) (जिसे (न्यू) बैंग्कॉक इण्टरनेशनल एयरपोर्ट भी कहा जाता है), थाईलैण्ड की राजधानी बैंग्कॉक को सेवाएं देने वाला एक [[विमानक्षेत्र है।\n\n\n[[श्रेणी:समुत प्रकण प्रांत]]\n[[श्रेणी:थाईलैंड के विमानक्षेत्र]]\n[[श्रेणी:बैंग्कॉक की इमारतें]]\n[[श्रेणी:बैंग्कॉक में यातायात]]", "id": "474531", "title": "सुवर्णभूमि अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=474541", "text": "कोजोला कादफ़ीस\n\nकोजोला कादफ़ीस () एक कुषान राजकुंवर था जिसने पहली सदी ईसवी में युएझ़ी परिसंघ को संगठित किया और पहला कुषाण सम्राट बना। अफ़्ग़ानिस्तान के बग़लान प्रान्त में सुर्ख़ कोतल नामक पुरातन स्थल में पाए गए रबातक शिलालेख के अनुसार कोजोला कादफ़ीस प्रसिद्ध कुषाण सम्राट कनिष्क का पड़-दादा था। कोजोला के सिक्कों पर अक्सर खरोष्ठी और यूनानी लिपि मिलती है।\n\n", "id": "474541", "title": "कोजोला कादफ़ीस"}
{"url": "https://hi.wikipedia.org/wiki?curid=474547", "text": "जॉन चो\n\nजॉन चो (, जन्म १६ जून १९७२) एक कोरियाई-अमरीकी अभिनेता व संगीतकार है जो \"अमेरिकन पाई\" (१९९९-२०००) और \"हेरोल्ड एंड कुमार\" (२००४-अबतक) फ़िल्मों में अपनी भूमिका के लिए जाने जाते है। उन्होंने कई सफल फ़िल्मों में कार्य किया है जिनमे \"बेटर लक टुमॉरो\" और \"अमेरिकन ब्यूटी\" शामिल है। हालही में चो ने स्टार ट्रेक के पात्र हिकारु सुलू का किरदार २००९ में बनी \"स्टार ट्रेक\" फ़िल्म में निभाया।\n\n", "id": "474547", "title": "जॉन चो"}
{"url": "https://hi.wikipedia.org/wiki?curid=474553", "text": "क्रिस्टन स्टीवर्ट\n\nक्रिस्टन जेम्स स्टीवर्ट (, जन्म ९ अप्रैल १९९०) एक अमरीकी अभिनेत्री है। वह \"द ट्वाइलाइट सागा\" की फ़िल्मों में बेला स्वान का पात्र निभाने के लिए लोकप्रिय है। उन्होंने कई अन्य फ़िल्मों में भी कार्य किया है जिनमे \"पैनिक रूम\" (२००२), \"ज़थुरा\" (२००५), \"इन द लैंड ऑफ़ वुमन\" (२००७), \"द मेसेंजर्स\" (२००७), \"एडवेंचरलैंड\" (२००९) और \"द रनावेज़\" (२०१०) शामिल है। वे २०१२ में बन रही तीन अन्य फ़िल्मों में भी नज़र आएंगी जिनमे \"स्नो वाईट एंड द हंट्समैन\", \"ऑन द रोड\" और \"द ट्विलाइट सागा: ब्रेकिंग डॉन - भाग २\" शामिल है।\n\n\nHello friends,", "id": "474553", "title": "क्रिस्टन स्टीवर्ट"}
{"url": "https://hi.wikipedia.org/wiki?curid=474557", "text": "टेलीग्राफ\n\nकिसी भौतिक वस्तु के विनिमय के बिना ही संदेश को दूर तक संप्रेषित करना टेलीग्राफी (Telegraphy) कहलाता है। विद्युत्‌ धारा की सहायता से, पूर्व निर्धारित संकेतों द्वारा, संवाद एवं समाचारों को एक स्थान से दूसरे स्थान को भेजनेवाला तथा प्राप्त करनेवाला यंत्र तारयंत्र (telegraph) कहलाता है। वर्तमान में यह प्रौद्योगिकी अप्रचलित (obsolete/आब्सोलीट) हो गयी है।\n\nके मस्तिष्क में यह विचार आया कि विद्युत्‌ की शक्ति से भी समाचार भेजे जा सकते हैं। इस दिशा में सर्वप्रथम प्रयोग स्कॉटलैंड भी समाचार भेजे जा सकते हैं। इस दिशा में सर्वप्रथम प्रयोग स्कॉटलैंड के वैज्ञानिक डॉ॰ माडीसन से सन्‌ 1753 में किया। इसको मूर्त रूप देने में ब्रिटिश वैज्ञानिक रोनाल्ड का हाथ था, जिन्होने सन्‌ 1838 में तार द्वारा खबरें भेजने की व्यावहारिकता का प्रतिपादन सार्वजनिक रूप से किया। यद्यपि रोनाल्ड ने तार से खबरें भेजना संभव कर दिखाया, किन्तु आजकल के तारयंत्र के आविष्कार का अधिकाश श्रेय अमरीकी वैज्ञानिक, सैमुएल एफ॰ बी॰ मॉर्स, को है, जिन्होने सन्‌ 1844 में वाशिंगटन और बॉल्टिमोर के बीच तार द्वारा खबरें भेजकर इसका सार्वजनिक रूप से प्रदर्शन किया।\n\nटेलिग्राफ युनानी भाषा का शब्द है, जिसका अर्थ होता है दूर से लिखना। आजकल विद्युतद्वारा संदेश भेजने की इस पद्धति को तार प्रणाली तथा इस प्रकार समाचार भेजने को तार (telegram) करना या भेजना कहते है।\n\nसाधारणतया यह सभी को ज्ञात है कि सूचनाओं या संदेशों को विविध शब्दों द्वारा व्यक्त किया जाता है। ये शब्द स्वयं विभिन्न अक्षरों या वर्णो से बनते हैं। तार प्रणाली में इन विभिन्न अक्षरों या वर्णो को हम संकेतों (signal elements) के नाना प्रकार के संयोजनों से प्रस्तुत करते हैं। इस प्रकार अक्षरों का संकेतों द्वारा निरूपण तारकूट (telegraph code) कहा जाता है। समाचार भेजने के स्थान से तारकूट की सहायता से संदेश के विभिन्न शब्दों के अक्षरों को संकेत में परिवर्तित कर लिया जाता है। इस प्रकार विद्युत धारा के अंशों (current elements) को, जिनका निर्माण संकेतों पर आधृत रहता है, तार की लाइनों (lines) में भेजा जाता है। जिन स्थानों पर समाचार भेजना होता है उन स्थानों पर इस धारा के अंशों को पुन: संकेतों में बदल लिया जाता है। इन संकेतों को तारकूट की सहायता से अक्षरों में परिवर्तित कर पूरा समाचार प्राप्त कर लिया जाता है। इस प्रकार समाचार भेजने में तारकूट व्यवस्था अपना विशिष्ट स्थान रखती है। मूलत: तार प्रणाली में एक प्रेषित्र (Transmitter), एक ग्राही यंत्र (Receiver or Sounder), विद्युद्वारा के लिये एक बैटरी तथा तार की एक लाइन की आवश्यकता होती है। तार की लाइन या तो ऊपर हवा में रहती है, या धरती के अंदर है। इसी का मूल तार परिपथ (basic telegraph circuit) सामने के चित्र में दिया गया है। तार की पद्धति में कई सुधार भी किए गए हैं, जिससे अब एक साथ ही अनेक समाचार दोनों दिशाओं में भेजे जाते हैं।\n\nहस्तचालित तार पद्धति (manual telegraphy) में हाथ से ही तार कुंजी (telegraph key) चलाकर, एक प्रेषित्र की सहायता से विद्युद्वारा के उन अंशों को, जो विभिन्न अक्षरों को व्यक्त करते हैं, उत्पन्न किया जाता है। किंतु उच्च गति तारप्रणाली (high speed telegraphy) में पहले तारकूट के अनुसार, संदेश के छिद्रण (perforations) एक कागज के फीते पर लिए जाते हैं। तदनंतर यही फीता प्रेषित्र की सहायता से संकेत धाराओं (signal currents) को उत्पन्न करने के लिये प्रयोग में लाया जाता है। प्राप्त धाराओं (received currents) को ध्वनि संकेत (sound signals) अक्षरों के व्यक्त करते हैं, अथवा इन्हीं प्राप्त धाराओं को कागज में प्रयुक्त किया जा सकता है। मुख्यतया तार प्रणाली की निम्नलिखित दो शाखाएँ : \n\nमुख्यत: दो प्रकार के तारकूट इस प्रणाली में प्रयुक्त होते हैं: \n\n\n", "id": "474557", "title": "टेलीग्राफ"}
{"url": "https://hi.wikipedia.org/wiki?curid=474559", "text": "बेतारी टेलीग्राफी\n\nविद्युतचुम्बकीय तरंगों के उत्पादन एवं संप्रेषण संबंधी हर्ट्ज के प्रयोग के लगभग छह वर्षों के अनंतर, सन्‌ 1894 में, सर ऑलिवर लॉज नामक वैज्ञानिक ने बेतार के तारसंचार (wireless telegraphy) द्वारा संकेतप्रेषण का सर्वप्रथम सफल प्रयोग किया और सन्‌ 1897 ई. के लगभग प्रेषक एवं संग्राहक परिपथों के समस्वरण (tuning) का सिद्धांत प्रतिपादित किया। सन्‌ 1894 में ही गूलिएल्मो मारकोनी (Gulielmo Marconi) नामक इंजीनियर ने बोलोन्या (Bologna) में बेतार के तार द्वारा वार्तावहन का सफल प्रदर्शन किया और 1899 ई. में इंग्लिश चैनेल के उस पार बेतार का संकेत प्रेषित करने में सफलता प्राप्त की। सन्‌ 1901 में मारकोनी ने न्यूफाउंडलैंड के सेंट जॉन्ज़ नगर में एक पतंग से एरियल लटकाकर इंग्लैंड में कॉर्नवॉल के पोल्थू नामक स्थान से प्रेषित सिगनलों को ग्रहण किया।\n\n\n", "id": "474559", "title": "बेतारी टेलीग्राफी"}
{"url": "https://hi.wikipedia.org/wiki?curid=474565", "text": "द ट्वाइलाइट सागा\n\nद ट्वाइलाइट सागा () पाँच अलौकिक रूमानी फंतासी फ़िल्मों की शृंखला है जिसका निर्माण समिट इंटरटेनमेंट द्वारा किया गया है और यह अमरीकी लेखिका स्टेफनी मेयर की लिखी चार पुस्तकों की \"ट्वाइलाइट शृंखला\" पर आधारित है। फ़िल्मों में क्रिस्टन स्टीवर्ट, रॉबर्ट पैटिनसन और टेलर लॉटनर मुख्य भूमिकाओं में है। शृंखला की पहली किस्त \"ट्वाइलाइट\" २१ नवम्बर २००८ को रिलीज़ की गई थी। दूसरी किस्त \"\" २० नवम्बर २००९ को रिलीज़ हुई और इसने बॉक्सऑफिस के रिकॉर्ड तोड़ दिए। तीसरी किस्त \"\" को ३० जून २०१० को रिलीज़ किया और यह पहली \"ट्वाइलाइट\" फ़िल्म थी जिसे आईमैक्स में रिलीज़ किया गया।\n\nशृंखला का निर्माण २००४ में पैरामाउंट पिक्चर्स के यहाँ शुरू हुआ जिसके दौरान \"ट्वाइलाइट\" का फ़िल्मी रूपांतरण लिखी गई पुस्तकों से काफ़ी अलग था। तीन वर्षों बाद समिट इंटरटेनमेंट ने फ़िल्म के अधिकार खरीद लिए। जब \"ट्वाइलाइट\" ने रिलीज़ के पहले ही दिन $३.५७ करोड़ की कमाई की तब समिट इंटरटेनमेंट ने घोषणा कि की वे \"न्यू मून\" का निर्माण शुरू करेंगे और उसे महीने उन्होंने अन्य पुस्तकों के अधिकार भी खरीद लिए।\n", "id": "474565", "title": "द ट्वाइलाइट सागा"}
{"url": "https://hi.wikipedia.org/wiki?curid=474571", "text": "रबातक शिलालेख\n\nरबातक शिलालेख अफ़्ग़ानिस्तान के बग़लान प्रान्त में सुर्ख़ कोतल के पास स्थित रबातक () नामक पुरातन स्थल पर एक शिला पर बाख़्तरी भाषा और यूनानी लिपि में कुषाण वंश के प्रसिद्ध सम्राट कनिष्क के वंश के बारे में एक २३ पंक्तियों का लेख है। यह इतिहासकारों को सन् १९९३ में मिला था और इस से कनिष्क के पूर्वजों के बारे में महत्वपूर्ण ऐतिहासिक जानकारी मिलती है। इसमें कनिष्क ने कहा है कि वह एक नाना नमक देवी का वंशज है और उसने अपने साम्राज्य में यूनानी भाषा को हटाकर आर्य भाषा चला दी है। उसने इसमें अपने पड़-दादा कोजोला कादफ़ीस, दादा सद्दाशकन, पिता विमा कादफ़ीस और स्वयं अपना ज़िक्र किया है।\n\n\n", "id": "474571", "title": "रबातक शिलालेख"}
{"url": "https://hi.wikipedia.org/wiki?curid=474580", "text": "बलात्कार\n\nकिसी भी व्यक्ति की अनुमति के बिना उसके साथ सम्भोग करना बलात्कार कहलाता हैं। यह एक कानूनी अपराध है। यदि बलात्कार एक से अधिक व्यक्तियों द्वारा किया जाता है तो उसे सामूहिक बलात्कार कहते हैं।\n\nबलात्कार जघन्य अपराधों की श्रेणी में आता है। जिसकी सजा उम्रकैद अथवा मौत तक हो सकती है।\n\nन्यायालय के बीच बलात्कार की रिपोर्टिंग, मुकदमा चलाने और सजा देने की दर अलग-अलग होती है। \n\n2008 में पुलिस द्वारा दर्ज किए गए बलात्कार के मामले में प्रति 100,000 लोग, अज़रबैजान में 0.2 से बोत्सवाना में 92.9 और लिथुआनिया में 6.3 में मध्यस्थ के रूप में हैं। अजनबियों के द्वारा घृणा आम तौर पर पीड़ित व्यक्तियों द्वारा बलात्कार से कम आम होती है।\n\nडब्ल्यूएचओ द्वारा इस्तेमाल किए जाने वाले एक मीट्रिक को जबरन, मजबूर यौन क्रियाकलापों की वैश्विक दरों की गंभीरता का निर्धारण करने का सवाल था \"क्या आपको कभी आपकी इच्छा के विरुद्ध संभोग करने के लिए मजबूर किया गया है?\" इस सवाल से पूछा जा रहा है कि क्या उन्हें कभी भी दुर्व्यवहार या बलात्कार किया गया था।\n\nस्त्री रोग संबंधी विकार\n\nप्रजनन विकार\n\nयौन रोग \n\nबांझपन \n\nश्रोणि सूजन की बीमारी \n\nगर्भावस्था जटिलताओं \n\nगर्भपात \n\nयौन रोग \n\nएचआईवी सहित \n\nयौन संचारित संक्रमण प्राप्त करना \n\nचोटों से मृत्यु दर आत्महत्या के जोखिम में वृद्धि \n\nडिप्रेशन \n\nपुराना दर्द \n\nमनोदैहिक विकार \n\nअसुरक्षित \n\nगर्भपात \n\nअवांछित गर्भावस्था\n", "id": "474580", "title": "बलात्कार"}
{"url": "https://hi.wikipedia.org/wiki?curid=474584", "text": "स्टेफनी मेयर\n\nस्टेफनी मेयर (, जन्म २४ दिसम्बर १९७३) एक अमरीकी लेखिका है जो अपनी पिशाच रोमांस शृंखला \"ट्वाइलाइट\" के लिए जानी जाती है। \"ट्वाइलाइट\" उपन्यासों ने विश्वभर में ख्याती बटोरी है व १०० मिलियन से अधिक प्रतियां बेची है जिसका ३७ भाषाओं में अनुवाद किया जा चूका है। मेयर अमरीका में २००८ और २००९ के अधिकतम बिक्री वाली लेखिका थी जिन्होंने २००८ में २९ मिलियन पुस्तकें व २००९ में २६.५ मिलियन पुस्तकें बेची थी। \"ट्वाइलाइट\" वर्ष की सर्वाधिक बिक्री वाली पुस्तक थी। \n\n", "id": "474584", "title": "स्टेफनी मेयर"}
{"url": "https://hi.wikipedia.org/wiki?curid=474591", "text": "बाख़्त्री भाषा\n\nबाख़्त्री () या बैक्ट्रीयाई () प्राचीनकाल में मध्य एशिया के बाख़्तर (बैक्ट्रीया) क्षेत्र में बोली जाने वाली एक पूर्वी ईरानी भाषा थी जो समय के साथ विलुप्त हो गई। भाषावैज्ञानिक नज़रिए से बाख़्त्री के पश्तो, यिदग़ा और मुंजी भाषाओँ के साथ गहरे सम्बन्ध हैं। यह प्राचीन सोग़दाई और पार्थी भाषाओं से भी मिलती-जुलती थी। बाख़्त्री को लिखने के लिया ज़्यादातर यूनानी लिपि इस्तेमाल की जाती थी, इसलिए इस कभी-कभी 'यूनानी-बाख़्त्री' (या 'ग्रेको-बाख़्त्री') भी कहा जाता है। उत्तर भारत पर राज करने वाला कुषाण वंश भी इस भाषा को इस्तेमाल करता था इसलिए इसे कभी-कभी 'कुषाण भाषा' या 'कुषाणी-बाख़्त्री' भी कहते हैं।\n\n", "id": "474591", "title": "बाख़्त्री भाषा"}
{"url": "https://hi.wikipedia.org/wiki?curid=474599", "text": "सैंड्रा बुलक\n\nसैंड्रा एनेट बुलक (, जन्म २६ जुलाई १९६४) एक अमरीकी अभिनेत्री व निर्माता है जो १९९० के दशक में \"डेमोलिशन मैन\", \"स्पीड\", \"द नेट\", \"अ टाइम टू किल\" और \"व्हाइल यु वर स्लीपिंग\" जैसी सफल फ़िल्मों में भूमिकाओं के कारण प्रकाश्ज्योत में रही। नई सदी में वे \"मिस कांजिनियालिटी\", \"द लेक हाउस\" और \"क्रैश\" जैसी फ़िल्मों में नज़र आई। २००७ में उन्हें १४वि सबसे रइस महिला सिलेब्रिटी का ख़िताब दिया गया (कुल संपत्ति $८५ मिलियन)। २००९ में बुलक ने दो व्यापारिक दृष्टी से सफल फ़िल्में, \"द प्रपोज़ल\" और \"द ब्लाइंड साइड\" में भूमिका निभाई। उन्हें \"द ब्लाइंड साइड\" में एनी टूओही की भूमिका के लिए सर्वश्रेष्ठ अभिनेत्री का गोल्डेन ग्लोब पुरस्कार, मुख्य भूमिका में महिला अभिनेत्री द्वारा अप्रतिम अभिनय का स्क्रीन एक्टर्स गिल्ड अवार्ड और सर्वश्रेष्ठ अभिनेत्री का अकादमी पुरस्कार प्रदान किया गया। वे २०१२ की \"गिनीज़ वर्ल्ड रिकॉर्ड्स\" की पुस्तक में ($५६ मिलियन के साथ) उच्च आमदनी वाली अभिनेत्री के रूप में दर्ज है।\n", "id": "474599", "title": "सैंड्रा बुलक"}
{"url": "https://hi.wikipedia.org/wiki?curid=474601", "text": "जेफ़ ब्रिज्स\n\nजेफ्री लेओन \"जेफ़\" ब्रिज्स (, जन्म ४ दिसम्बर १९४९) एक अमरीकी अभिनेता व संगीतकार है। उन्हें २००९ में \"क्रेज़ी हार्ट\" में ओटिस \"बैड\" ब्लेक के पात्र के लिए सर्वश्रेष्ठ अभिनेता का अकादमी पुरस्कार प्रदान किया गया है।\n\nब्रिज्स एक संगीतकार, फोटोग्राफर व कहानी गढ़नेवाले है। उनकी प्रमुख फ़िल्मों में \"ट्रॉन\" व उसका अगला भाग \"\", \"फियरलेस\", \"आयरन मैन\", \"द कंटेंडर\", \"स्टारमैन\", \"द फैब्युलस बेकार बॉयज़\", \"जैग्ड एज\", \"अगेंस्ट ऑल ऑड्स\", \"द फ़िशर किंग\", \"थंडरबोल्ट एंड लाइटफुट\" \"सिबिस्कुट\" और \"द बिग लेबोसकी\" शामिल है।\n\n", "id": "474601", "title": "जेफ़ ब्रिज्स"}
{"url": "https://hi.wikipedia.org/wiki?curid=474605", "text": "पान सिंह तोमर (फिल्म)\n\nपान सिंह तोमर एक हिन्दी फ़िल्म है जो सेना के भारतीय राष्ट्रीय खेल के स्वर्ण पदक विजेता की सच्ची कहानी पर आधारित है जो मजबूरन एक बागी बन जाता है। फ़िल्म का निर्देशन तिग्मांशु धुलिया द्वारा किया गया है और इसमें इरफ़ान खान मुख्य भूमिका में है। \"पान सिंह तोमर\" को २०१० के ब्रिटिश फ़िल्म इंस्टीट्यूट लंदन फ़िल्म समारोह में दिखाया गया था। इसे २ मार्च २०१२ को रिलीज़ किया गया।\n\n", "id": "474605", "title": "पान सिंह तोमर (फिल्म)"}
{"url": "https://hi.wikipedia.org/wiki?curid=474618", "text": "द गेटहाउस, मॉनमाउथ\n\nद गेटहाउस, जिसे द गेट हाउस के नाम से भी जाना जाता है, वेल्स के परंपरागत काउंटी नगर मॉनमाउथ में मोंनो पुल की बगल में स्थित एक मयख़ाना (पब्लिक हाउस) है। 1993 से पूर्व यह पब बार्ले मो के नाम से जाना जाता था। मॉनमाउथ शहर में नदी के पास स्थित यह एकमात्र मयख़ाना है।\n\nइमारत की स्थापना वर्ष 1812 में एक मयख़ाने के रूप में हुई, जब महिलाओं की मैत्रीपूर्ण संस्था महीने में एक बार इमारत में मिलने आती थी।\n", "id": "474618", "title": "द गेटहाउस, मॉनमाउथ"}
{"url": "https://hi.wikipedia.org/wiki?curid=474640", "text": "कैलाश खेर\n\nकैलाश खेर (जन्म ७ जुलाई १९७३) एक भारतीय पॉप-रॉक गायक है जिनकी शैली भारतीय लोक संगीत से प्रभावित है। कैलाश खेर ने अबतक १८ भाषाओं में गाने गाया है और ३०० से अधिक गीत बॉलीवुड में गाये है। \n\n", "id": "474640", "title": "कैलाश खेर"}
{"url": "https://hi.wikipedia.org/wiki?curid=474646", "text": "आनेउ\n\nआनेउ () तुर्कमेनिस्तान के आख़ाल प्रांत की राजधानी है। यह एक छोटा सी बस्ती है और १९८९ की जनगणना में इसकी आबादी सिर्फ़ ९,३३२ थी। यह शहर तुर्कमेनिस्तान की राष्ट्रीय राजधानी अश्क़ाबाद से केवल १२ किलोमीटर दक्षिणपूर्व में है।\n\nआनेउ का नाम फ़ारसी के 'आब-ए-नौ' () का बिगड़ा हुआ रूप है, जिसका अर्थ 'नया पानी (आब)' है। ध्यान दें कि संस्कृत और फ़ारसी दोनों के हिन्द-ईरानी भाषा परिवार की बहनें होने के कारण इस से मिलते-जुलते शब्द संस्कृत में भी मिलते हैं - संस्कृत में 'आप' पानी के लिए एक अन्य शब्द है और 'नव' का मतलब 'नया होता है'। इस शहर में बहुत से पुराने खँडहर मिलते हैं और यहाँ पर ३,००० सालों से मनुष्यों का बसेरा है।\n\n", "id": "474646", "title": "आनेउ"}
{"url": "https://hi.wikipedia.org/wiki?curid=474649", "text": "हेरोल्ड एंड कुमार गो टू वाईट कासल\n\nहेरोल्ड एंड कुमार गो टू वाईट कासल (, या जिसका अन्य नाम है हेरोल्ड एंड कुमार गेट द मंचिज़ ()) २००४ में बनी अमरीकी फ़िल्म है और \"हेरोल्ड एंड कुमार\" शृंखला की पहली फ़िल्म है। कहानी दो दोस्त हेरोल्ड ली (जॉन चो) और कुमार पटेल (कल पेन) की घटनाएं बयान करती है जब दोनों नशा करके वाईट कासल खाने की चेन में जाने की कोशिश करते है।\n\n", "id": "474649", "title": "हेरोल्ड एंड कुमार गो टू वाईट कासल"}
{"url": "https://hi.wikipedia.org/wiki?curid=474660", "text": "डॉन ओमर\n\nडॉन ओमर () जो एल रे () (जन्म विलियम ओमर लंद्रों रिवेरा (); १० फ़रवरी १९७८) एक पुएर्टो रिकन गायक-रैपर व अभिनेता है।\n", "id": "474660", "title": "डॉन ओमर"}
{"url": "https://hi.wikipedia.org/wiki?curid=474678", "text": "बासर\n\nबासर, आंध्रप्रदेश राज्य की आदिलाबाद जिले के मुधोल में कस्बा हैं। ये गोदावरी नदी के किनारे, निर्मल शहर से लगभग ३५कि॰मी॰ और हैदराबाद से 200कि॰मी॰ दूर हैं। बासर सरस्वती माता की दिव्य क्षेत्र हैं। \n", "id": "474678", "title": "बासर"}
{"url": "https://hi.wikipedia.org/wiki?curid=474693", "text": "ऐ मेरे वतन के लोगों\n\nऐ मेरे वतन के लोगों एक हिन्दी देशभक्ति गीत है जिसे कवि प्रदीप ने लिखा था और जिसे सी॰ रामचंद्र ने संगीत दिया था। ये गीत १९६२ के चीनी आक्रमण के समय मारे गए भारतीय सैनिकों को समर्पित था। यह गीत तब मशहूर हुआ जब लता मंगेशकर ने इसे नई दिल्ली में गणतंत्र दिवस के अवसर पर रामलीला मैदान में तत्कालीन प्रधानमंत्री पं॰ जवाहरलाल नेहरू की उपस्थिति में गाया।। चीन से हुए युद्ध के बाद 27 जनवरी 1963 में डेल्ही नेशनल स्टेडियम में स्वर कोकिला लता मंगेशकर ने दिया था। यह कहा जाता है इस गाने को सुनने के बाद नेहरु जी की ऑंखें भर आई थीं।\n\nऐ मेरे वतन के लोगों, तुम खूब लगा लो नारा\nये शुभ दिन है हम सब का, लहरा लो तिरंगा प्यारा\nपर मत भूलो सीमा पर, वीरों ने है प्राण गंवाए\nकुछ याद उन्हें भी कर लो, कुछ याद उन्हें भी कर लो\nजो लौट के घर न आए, जो लौट के घर न आए...\n\nऐ मेरे वतन के लोगो, ज़रा आंख में भर लो पानी\nजो शहीद हुए हैं उनकी, ज़रा याद करो कुरबानी\nऐ मेरे वतन के लोगों ज़रा आंख में भर लो पानी\nजो शहीद हुए हैं उनकी, ज़रा याद करो कुरबानी\nतुम भूल न जाओ उनको, इसलिए सुनो ये कहानी\nजो शहीद हुए हैं, उनकी, जरा याद करो कुरबानी...\n\nजब घायल हुआ हिमालय, ख़तरे में पड़ी आज़ादी\nजब तक थी सांस लड़े वो... जब तक थी सांस लड़े वो, फिर अपनी लाश बिछा दी\nसंगीन पे धर कर माथा, सो गए अमर बलिदानी\nजो शहीद हुए हैं उनकी, ज़रा याद करो कुरबानी...\n\nजब देश में थी दीवाली, वो खेल रहे थे होली\nजब हम बैठे थे घरों में... जब हम बैठे थे घरों में, वो झेल रहे थे गोली\nथे धन्य जवान वो अपने, थी धन्य वो उनकी जवानी\nजो शहीद हुए हैं उनकी, ज़रा याद करो कुरबानी...\n\nकोई सिख कोई जाट मराठा, कोई सिख कोई जाट मराठा, \nकोई गुरखा कोई मदरासी, कोई गुरखा कोई मदरासी \nसरहद पर मरनेवाला... सरहद पर मरनेवाला, हर वीर था भारतवासी\nजो खून गिरा पर्वत पर, वो खून था हिंदुस्तानी\nजो शहीद हुए हैं उनकी, ज़रा याद करो कुरबानी...\n\nथी खून से लथ - पथ काया, फिर भी बंदूक उठाके\nदस - दस को एक ने मारा, फिर गिर गए होश गंवा के\nजब अंत समय आया तो... जब अंत-समय आया तो, कह गए के अब मरते हैं\nखुश रहना देश के प्यारो... खुश रहना देश के प्यारो\nअब हम तो सफ़र करते हैं।.. अब हम तो सफ़र करते हैं \n\nक्या लोग थे वो दीवाने, क्या लोग थे वो अभिमानी \nजो शहीद हुए हैं उनकी, ज़रा याद करो कुरबानी\nतुम भूल न जाओ उनको, इसलिए कही ये कहानी\nजो शहीद हुए हैं, उनकी जरा याद करो कुरबानी\nजय हिंद, जय हिंद, जय हिंद की सेना... जय हिंद, जय हिंद, जय हिंद की सेना..\nजय हिंद, जय हिंद जय हिंद, जय हिंद जय हिंद, जय हिंद...\n\n", "id": "474693", "title": "ऐ मेरे वतन के लोगों"}
{"url": "https://hi.wikipedia.org/wiki?curid=474694", "text": "मिलिंग मशीन\n\n\n", "id": "474694", "title": "मिलिंग मशीन"}
{"url": "https://hi.wikipedia.org/wiki?curid=474697", "text": "मिलिंग कटर\n\nमिलिंग कटर काटने वाले औजार हैं जो प्रायः मिलिंग मशीनों में तथा कुछ अन्य मशीनी औजारों में प्रयुक्त होते हैं। अपनी गति के द्वारा वे पदार्थ को काटर हटाते हैं। \n\nआधुनिक मिलिंग कटर गोल चक्राकार आरी का ही परिष्कृत रूप है, जो स्वयं घूमकर धीरे-धीरे थोड़ी थोड़ी धातु को खुरचकर काटता है। विचित्र आकृतिवाली वस्तुओं को चीरने का काम, जो अन्य आरियों से नहीं किया जा सकता, उसे मिलिंग कटर से करते हैं। मिलिंग कटर आज अनेक प्रकार के बनाए गए हैं जिनके दाँतों की रचना भिन्न भिन्न प्रकार की होती है।\n", "id": "474697", "title": "मिलिंग कटर"}
{"url": "https://hi.wikipedia.org/wiki?curid=474699", "text": "वन्दे मातरम (एल्बम)\n\nवंदे मातरम् भारतीय संगीतकार ए. आर. रहमान की स्टूडियो एलबम है। यह सबसे अधिक बिकने वाली भारतीय गैर-फ़िल्मी एल्बम है। इसे ९ दिसम्बर १९९७ में कॉलम्बिया रेकॉर्ड्स द्वारा जरी किया गया था। एल्बम भारत की आजादी की स्वर्ण जयंती वर्षगांठ के अवसर पर जारी किया गया था और भारत के लोगों के बीच देशभक्ति गर्व और राष्ट्रीय एकता की भावना को में भरने में इसने महत्वपूर्ण भूमिका निभाई थी।\n", "id": "474699", "title": "वन्दे मातरम (एल्बम)"}
{"url": "https://hi.wikipedia.org/wiki?curid=474703", "text": "मिलिंग\n\nधातु, काष्ट या प्लास्टिक को मिलिंग मशीन द्वारा काटने की क्रिया मिलिंग (Milling) या पेषण, या रेखोत्कीर्णन या धारी डालना कहलाती है। इस काम के लिये विशेष प्रकार के मशीनी औजार लगते हैं जो किसी मिलिंग मशीन या मशीनिंग केन्द्र में लगाये जाते हैं। DIN 8580 के अनुसार निर्माण प्रक्रियाओं के वर्गीकरण में मिलिंग को 'कर्तन प्रक्रिया' (cutting process) माना गया है। \n\nमिलिंग, टर्निंग से भिन्न प्रक्रिया है।\n\n", "id": "474703", "title": "मिलिंग"}
{"url": "https://hi.wikipedia.org/wiki?curid=474708", "text": "जोतन यंत्र\n\nकृषि में जुताई एक महत्वपूर्ण कार्य है। इसका मुख्य उद्देश्य खेत को बीज के बोने, जमने तथा पौधे के बढ़ने के लिये उचित दशा में तैयार करना है। फसल जमने के पश्चात्‌ भी कभी कभी जुताई आदि की आवश्यकता होती है। जुताई से खरपतवार निकल जाता है तथा भूमि में जल और वायु के संचालन में सहायता मिलती है। खरपतवार भूमि से अपने लिये पोषक तत्व, जल, वायु आदि प्राप्त करते हैं जिससे उपज घट जाती है। इन्हीं कारणों से उत्तम फसल पैदा करने के लिये जुलाई सदैव से कृषि का आवश्यक अंग रही है।\n\nजो यंत्र खेत की जुताई करने के लिये प्रयोग में लाए जाते हैं, उन्हें जोतन यंत्र कहते हैं। भारत तथा अन्य देशों में प्राचीन तथा अन्य देशों में प्राचीन काल से जो यंत्र प्रयोग में आ रहे हैं उनसे मिट्टी पलटी नहीं जाती, यद्यपि इन्हें 'हल' कहते हैं। आजकल 'हल' उस यंत्र को कहते हैं जो भूमि को काटकर उसे पलट दे। जो यंत्र मिट्टी को केवल इधर-उधर चला दें परंतु पलटें नहीं, उन्हें कल्टिवेटर, हैरो, आदि कहते हैं। इस दृष्टि से देशी हल कल्टिवेटर कहा जा सकता है, परंतु हल नहीं। किंतु इसके लिये हल शब्द का प्रयोग प्राचीन होने के कारण अब भी प्रचलित है। देशी हल से कार्य करने में यद्यपि समय अधिक लगता है, तथापि इससे जुताई, बुवाई और गुड़ाई इत्यादि सब कार्य किए जा सकते हैं। परंतु नवीन यंत्र - हल, कल्टिवेटर आदि--जिस कार्य के लिये बनाए गए हैं वही कार्य अधिकतर अच्छा करते हैं। वे अन्य कार्य के लिये उतने उपयुक्त नहीं हैं।\n\nमिट्टी पलटनेवाले हलों में एक मिट्टी पलट (mouldboard) होता है, जिसका आकार प्रकार आवश्यकतानुसार छोटा, बड़ा या मध्यम बनाया जाता है तथा मिट्टी काटने के लिये फाल होती है। हथिया (handle) के हिसाब से इन हलों को \n\nमिट्टी पलटने की मात्रा तथा खिंचाव शक्ति के अनुसार इन्हें भारी, मध्यम तथा हल्के, इन तीन भागों में बाँट सकते हैं। इनके प्रयोग में सावधानी की आवश्यकता है, जिससे भूमि की समतलता न नष्ट हो। जब इन हलों द्वारा किनारे से केंद्र की ओर जुताई करते हैं तो बीच में एक नाली सी बन जाती है। यदि बार बार इसी प्रकार जुताई की गई तो इस प्रकार की नई नालियाँ बनती जायँगी या पुरानी नालियाँ गहरी होती जायँगी। अत: यह आवश्यक है कि दूसरी बार जुताई केंद्र से किनारे की ओर की जाय, जिससे खेत समतल हो जाए। जुताई के अतिरिक्त इन हलों का उपयोग आलू तथा गन्ने आदि की कुंडी बनाने, सिंचाई की क्यारियाँ बनाने, मिट्टीपलट निकालकर गन्ने की कुँडी की जुताई करने, हरी खाद भूमि में दबाने आदि में किया जाता है। ये हल खरपतवार दबाने तथा खेत से पिछली फसल के ठूँठ आदि उखाड़ने के लिये भी अधिक उपयुक्त होते हैं। कभी कभी ये हल पंक्तियों में बोई हुई फसलों में मिट्टी चढ़ाने के लिये भी उपयोग में लाए जा सकते हैं। इनके मुख्य अंग चित्र में दिखाए गए हैं।\n\nये देशी हल की भाँति भूमि को कुरेदनेवाले यंत्र होते हैं, परंतु उतने ही समय में देशी हल की अपेक्षा तीन चार गुना अधिक कार्य कर सकते हैं, क्योंकि इनमें कई फाल होते हैं। इन फालों का आकार प्रकार आवश्यकतानुसार बदल दिया जाता है। इनका प्रयोग अधिकतर हलों से जुताई के पश्चात्‌ मिट्टी को भुरभुरी करने, ढेलों को तोड़ने तथा ठूठ आदि से मिट्टी अलग करने के लिये होता है। खेतों में यदि ओट एक साथ आने लगे तो कल्टिवेटर चलाकर पाटा करने से खेत का कड़ा होने से बचाया जा सकता है। बीज खेत में बिखेरकर मिट्टी में मिलाया जा सकता है। पंक्तियों में बोई गई फसलों में समुचित अंतर होने पर ये लाइनों के बीच में निराई गुड़ाई के लिये उपयोग में लाए जाते हैं। कभी कभी मिट्टीपलट लगाकर फसलों में मिट्टी भी चढ़ाई जाती है। इनकी चौड़ाई को कम या अधिक करके विभिन्न अंतर पर बोई गई फसलों में प्रयुक्त किया जा सकता है। इनसे जुताई तीन चार इंच गहरी की जा सकती है। इनमें जुताई को अधिक या कम गहरा करने के लिये प्रबंध रहता है, जो पहिए की सहायता से किया जा सकता है।\ndfgfg\n\nइनको तमिलनाडु में 'गंटाका हल' भी कहते हैं। यह यंत्र भी देशी हल की भाँति भूमि कुरेदने के काम में आता है, परंतु कार्यक्षमता में यह कल्टिवेटर ले मिलता जुलता है और एक दिन में लगभग दो एकड़ जुताई कर सकता है। बक्खर का उपयोग बुंदेलखंड, मध्य प्रदेश आदि में अधिक होता है, क्योंकि वहाँ की भूमि मटियार होने तथा वर्षाकाल में गीली रहने के कारण जोती नहीं जा सकती। अत: खरपतवार भी अधिक हो जाते हैं। इस भूमि को यदि उचित आर्द्रता होने पर ही न जोता जा सके तो यह कड़ी हो जाती है। बक्खर से अधिक क्षेत्रफल जुत सकने के कारण, यह कार्य थोड़े समय में संपन्न किया जा सकता है और भूमि को कड़ा होने से बचाया जा सकता है। इससे पंक्तियों में बोई गई फसलों में निराई गुड़ाई आदि की जा सकती है। इसमें जुताई के लिये गँड़ासे की भाँति का लोहे का फल लगा रहता है, जिसकी चौड़ाई और लंबाई आवश्यकतानुसार कम या अधिक रखते हैं। इससे दो तीन इंच गहरी जुताई होती है। यह भी एक प्रकार का कल्टिवेटर है, परंतु इसें पहिया नहीं रहता।\n\nयह यंत्र भी कल्टिवेटर की भाँति खेत को हल या कल्टिवेटर चलाने के पश्चात्‌ अधिक समतल करने, ढेलों का तोड़ने तथा घासपात जुताई के लिये अत्यंत उपयोगी है। इसमें पहिया नहीं होता। कुछ प्रकार के यंत्रों में गहरी या हल्की जुताई करने का प्रबंध रहता है और कुछ में नहीं। इससे जुताई आधे इंच से लेकर डेढ़ दो इंच तक गहरी हो सकती है। इसका खिंचाव कल्टिवेटर से कम रहता है। हैरो विभिन्न उद्देश्यों की पूर्ति के लिये कई प्रकार के बनाए जाते हैं, जैसे स्पाइक टूथ या पेस्ट हैरो, स्प्रिंग टूथ हैरो (Spring tooth harrow), चेन हैरो (Chain harrow), डिस्क हैरो (Disc harrow) आदि। बोए हुए खेत में उचित जमाव के लिये तथा हलकी वर्षा से पड़ी हुई पपड़ी तोड़ने के लिये लीवर हैरो या स्पाइक टूथ हैरो बहुत उपयोगी है। इनका प्रयोग लाइन में या छिटकवा बोई हुई फसल में, फसल छ: सात इंच की होने तथा आसानी से किया जा सकता है। स्प्रिंग टूथ हैरो जुताई के पश्चात्‌ ढेले तोड़ने तथा उनको ऊपर लाने, जिससे पाटा से टूट सकें, बहुत उपयोगी होता है। डिस्क हैरो तोड़ने, मिट्ठी भुरभुरी करने तथा हलकी जुताई के लिये अति उपयोगी है। चेन हैरो खाद फैलाने तथा खरपतवार एकत्रित करने के लिये काम में लाया जा सकता है।\n\nयह यंत्र जुताई के लिये तो उपयोग नहीं होते, परंतु, खेत की समुचित तैयारी, अर्थात्‌ ढेले तोड़ने तथा उसे समतल करने के लिए आवश्यक होते हैं। कँटीला पाटा जुते खेत में घास एकत्रित करने तथा हलकी जुताई, या पपड़ी तोड़ने में, प्रयुक्त हो सकता है। रोलर या बेलन भी भूमि को दबाने और ढेले तोड़ने में सहायक होते हैं एवं मटियाल भूमि पर कहीं कहीं प्रयोग में लाए जाते हैं।\n\nये यंत्र अधिकतर खेत की बुवाई के पश्चात्‌ कार्य करने की दृष्टि से बनाए जाते हैं। इनके उपयोग से खरपतवार को दूर तथा मिट्टी को भुरभुरी किया जा सकता है। इससे भूमि में वायुसंचार आसानी से होने लगता है। हो अधिकतर या तो हाथ से कार्य करने के लिये या बैलों से कार्य कराने के लिये बनाए जाते हैं। हाथ से चलनेवाले हो पहिएदार भी हो सकते हैं, जैसे हैंड व्हली हो, अथवा बिना पहिए के जैसे 'सिंह हो', 'शर्मा हो' (पँक्तियों में बोए गए धान के लिये), 'जापानी रोटरी हो', 'बैलों से चलनेवाले अकोला हो' आदि। 'रेक (rake) हो' ('पाँचा हो') भी पपड़ी तोड़ने, घास आदि एकत्रित करने के लिये उपयुक्त हैं।\n\n", "id": "474708", "title": "जोतन यंत्र"}
{"url": "https://hi.wikipedia.org/wiki?curid=474712", "text": "कलवार\n\nकलाल अर्थात्‌ शराब बनाने एवं बेचनेवाले। इनको कल्यपाल और कलवार भी कहा जाता है। इस प्रकार का व्यापार करनेवालों की प्राचीन काल में कोई विशेष जाति नहीं थी। वह समाज कर्मसिद्धांत पर आधारित था।\n\nकलवार जाती का सम्बन्ध हैहय वंश जुड़ा है , हैहय वंशी क्षत्रिय थे,इसके पीछे इतिहास है,वेदों और हरिवंश पुराण में प्रमाण मिलता हैं की कलवार वंश का उत्पति भारत के महान चन्द्र वंशी क्षत्रिय कुल में हुआ हैं. इसी वंश में कार्तवीर्य,सहस्त्रबाहू जैसे वीर योद्धा हुए सहस्त्रबाहू के विषय में एक कथा यह भी प्रचलित है कि इन्ही से राजा यदु से यदुवंश प्रचलित है , जिसमे आगे चलकर भगवन श्री कृष्णा एवं बलराम ने जन्म लिया था. इसी चन्द्रवंशी की संतान कलवार हैं |\n\nहरिवंश पुराण के अनुसार महर्षि वैशम्पायन ने राजा भारत को उनके पूर्वजों का वंश वृत्त बताते हुए कहा कि राजा ययाति का एक तेजस्वी पुत्र हुआ \" यदु \" यदु के पांच पुत्र हुए १.सस्त्रद २. पयोद ३.क्रोस्टा ४. नील और ५.आन्जिक नाम के हुये। इनमे से पहला पुत्र सहस्त्रद के परम धार्मिक तीन पुत्र १.\"हैहय\" २. हय ३. वेनुहय नाम के हुए . हैहय के पुत्र धर्म नेत्र हुए उनके कार्त और कार्त के साहन्ज आत्मज है। जिन्होंने अपने नाम से साहन्जनी नामक नगरी बनाई, साहंज के पुत्र और \"हैहय\" के प्रपोत्र राजा महिष्मान हुए जिन्होंने महिस्मती नाम की पूरी बसाई,(वह आज भी धर्मध्वजा को लहरा रही है एवं मध्यप्रदेश के मालवा क्षेत्र में महेश्वर के नाम से प्रसिद्द है. महेश्वर शहर मध्य प्रदेश के खरगोन जिलें में माँ नर्मदा के किनारें स्थित है.) महिष्मान के पुत्र प्रतापी भद्रश्रेन्य है जो वाराणसी के अधिपति थे, भद्रश्रेन्य के विख्यात पुत्र दुर्दम थे। दुर्दम के पुत्र महाबली कनक हुए और कनक के लोक विख्यात चार पुत्र १.कृतौज १. कृतवीर्य ३. कृतवर्मा ४. क्रिताग्नी थे। कृतवीर्य पुत्र अर्जुन हुए\n\nजिस चन्द्र वंश ने अपनी पताका पूरे संसार में फैलाई,परशुराम द्वारा भी इस वंश को नष्ट करने का प्रयास किया गया,परिणाम यह हुआ की कुछ कुरुक्षेत्र में कुछ प्रभास क्षेत्र में लड़ मिटे,बांकी जो बचे उनसे चन्द्र वंश,हैहये कलवार वंश का नाम चलता रहा, राज कुल में पले बढे, कलवारो के सामने जीवन निर्वाह की बड़ी समस्या खड़ी हो गई, अतः क्षत्रिय धर्म कर्म छोड़कर वैश्य कर्म अपना लिया, व्यवसाय करने के कारण वैश्य या बनिया कहलाने लगे, इनमे से अधिकतर शराब का व्यवसाय करने लगे। कलवार शब्द की उत्पत्ति, मेदिनी कोष में कल्यापाल शब्द का ही अपभ्रंश कलवार हैहय क्षत्रिय हैं | पद्मभूषण डा० हजारी प्रसाद द्विवेदी ने अपनी पुस्तक अशोक का फूल में लिखा हैं की कलवार वैश्य हैहय क्षत्रिय थे,सेना के लिए कलेऊ(दोपहर का खाना) की व्यवस्था करते थे, इसीलिए, वे तराजू पकड़ लिए और बनिया(वेश्य) हो गए,क्षत्रियो के कलेवा में मादक(मदिरा) द्रव्य भी होता था, इसी लिए ये मादक द्रव्यों का कारोबार भी करने लगे | श्री नारायण चन्द्र साहा की जाति विषयक खोज से यह सिद्ध होता हैं की कलवार उत्तम क्षत्रिय थे| गजनवी ने कन्नौज पर हमला किया था,जिसका मुकाबला कालिंदी पार के कल्वारो ने किया था, जिसके कारन इन्हें कलिंदिपाल भी बोलते थे, इसी का अपभ्रंश ही कलवार है|\n\nकलवार जाति के तीन बड़े हिस्से हूए हैं,वे हैं प्रथम पंजाब दिल्ली के खत्री, अरोरे कलवार, यानि की कपूर, खन्ना, मल्होत्रा, मेहरा, सूरी, भाटिया , कोहली, खुराना, अरोरा, इत्यादि, दूसरा हैं राजपुताना के मारवाड़ी कलवार याने अगरवाल, वर्णवाल, लोहिया आदि. तीसरा हैं देशवाली कलवार जैसे अहलूवालिया, वालिया, बाथम, शिवहरे, माहुरी, शौन्द्रिक, साहा, गुप्ता, महाजन, कलाल, कराल, कर्णवाल, सोमवंशी, सूर्यवंशी, जैस्सार, चौकसे, जायसवाल, व्याहुत, चौधरी, प्रसाद, भगत आदि. कश्मीर के कुछ कलवार बर्मन, तथा कुछ शाही उपनाम धारण करते हैं, झारखण्ड के कलवार प्रसाद, साहा, चौधरी, सेठ, महाजन, जायसवाल, भगत, मंडल, आदि प्रयोग करते हैं. नेपाल के कलवार शाह उपनाम का प्रयोग करते हैं. जैन पंथ वाले जैन कलवार कहलाये.ब्रह्ममा से भृगु, भृगु से शुक्र, शुक्र से अत्री ऋषि , अत्री से चन्द्र देव, चन्द्र से बुद्ध, बुद्ध से सम्राट पुरुरवा, पुरुरवा से सम्राट आयु, आयु से नहुष, नहुष से ययाति, ययाति से पुरु, पुरु से चेदी कल्यपाल, कलचुरी, कलार , कलवार,वंश चला जो की जायसवाल, कलवार, शौन्द्रिक, जैस्सार, व्याहुत कहलाये. इस प्रकार से हम देखते हैं की कलवार वैश्य जाति की उत्पत्ति बहुत ही गौरव पूर्ण हैं. जिसका हमें सभी वैश्यों को गर्व करना चाहिए, हम सभी वैश्य हैं,और सभी ३७५ जातियों में अपने पुत्र ,पुत्री का विवाह सम्बन्ध करना चाहिए. हमारी संख्या लगभग २५ करोड़ हैं, हमें यह नहीं भूलना चाहिए.\n\nकलालों को प्राचीन काल में 'शौंडिक' कहते थे। शैंडिक शुंडिक से बना है। शुंडिक मद्य चुआने के शुंडाकृतिक भबके को कहते हैं और भबके (घड़े) से मद्य चुआनवाले व्यक्ति को शौंडिक। शौंडिक के रूप में इनका उल्लेख रामायण, महाभारत, स्मृतियों, धर्मशास्त्रों और पुराणों आदि में हुआ है। 'शूँडी', कलालों की एक उपजाति का नाम भी है। पाणिनि ने शौंडिक नामक आय का उल्लेख किया है। मद्य विभाग से प्राप्त आय का यह नाम था। कौटिलीय अर्थशास्त्र में उल्लेख है कि इस प्रकार का व्यापार करनेवाले व्यक्तियों को लाइसेंस दिया जाता था और उनसे दैवसिकमत्ययम्‌ (लाइसेंस फ़ीस) लिया जाता था।\n\nमोनियर विलियम्स ने अपनी 'ए संस्कृत-इंग्लिश डिक्शनरी' में शौंडिकों को संकर वर्ण कहा है। मनुस्मृति उनका उल्लेख जातियों (संकर) में करती है, किंतु महामहोपाध्याय डॉ॰ गंगानाथ झा ने मनुस्मृति पर टिप्पणी लिखते हुए शौंडिकों को 'द्विज' कहा है। व्यावसायिक लाभ के लिए अनेक जाति के लोगों ने इस पेशे को स्वीकार किया होगा, क्योंकि कलालों में चालीस उपजातियाँ हैं; संभवत: इन्हीं-किन्हीं कारणों से पुरानी परिभाषा में इसको संकर कहा गया। सत्य क्या है, यह तो कहा नहीं जा सकता क्योंकि यह तो एक व्यवसाय का जिसकों लाभ की दृष्टि से संपूर्ण देश में किया जाता था। वैश्य भी 'द्विज' कहे गए हैं। पर, चूँकि वे शराब बनाने और बेचने का व्यवसाय करते थे, शिक्षा दीक्षा से उनका संबंध टूट चला था। परिणामस्वरूप आज भी, कई राज्यों में उनको 'पिछड़े वर्ग' में गिना जाता है। \n\n", "id": "474712", "title": "कलवार"}
