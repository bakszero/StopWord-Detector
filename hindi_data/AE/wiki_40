{"url": "https://hi.wikipedia.org/wiki?curid=101546", "text": "पर्वतारोहण\n\nपर्वतारोहण या पहाड़ चढ़ना शब्द का आशय उस खेल, शौक़ अथवा पेशे से है जिसमें पर्वतों पर चढ़ाई, स्कीइंग अथवा सुदूर भ्रमण सम्मिलित हैं। पर्वतारोहण की शुरुआत सदा से अविजित पर्वत शिखरों पर विजय पाने की महत्वाकांक्षा के कारण हुई थी और समय के साथ इसकी 3 विशेषज्ञता वाली शाखाएं बन कर उभरीं हैं: चट्टानों पर चढ़ने की कला, बर्फ से ढके पर्वतों पर चढ़ने की कला और स्कीइंग की कला. तीनों में सुरक्षित बने रहने के लिए अनुभव, शारीरिक क्षमता व तकनीकी ज्ञान की आवश्यकता होती है।\nपर्वतारोहण एक खेल, शौक या पेशा है जिसमें पर्वतों पर, चलना, लंबी पदयात्रा, पिट्ठूलदाई और आरोहण शामिल है। \nयूआईएए (UIAA) या \"यूनियन इंटरनेशनेल डेस एसोसिएशन्स डी'एल्पिनिसमे (Union Internationale des Associations d'Alpinisme)\", पर्वतारोहण तथा आरोहण के लिए विश्व भर में मान्य संस्था है जो पर्वतों तक जाने के रास्तों, चिकित्सा समस्यायों, बर्फ पर चढ़ाई, नवयुवक आरोही तथा पर्वत व आरोही की सुरक्षा से जुड़े अहम विषयों पर काम करती है।\n\nठोस बर्फ में ही पर्वतारोही के लिए पैदल चलना संभव हो पाता है। अधिक कुशल चढ़ाई के लिए पर्वतारोही अक्सर क्रैम्पोन नामक उपकरण का प्रयोग करते हैं। क्रैम्पोन उनके जूतों के साथ लगा रहता है तथा इसमें 8 से 14 दांते (स्पाइक) होते हैं। वे सख्त बर्फ के लिए बनाये जाते हैं व अतिरिक्त कर्षण प्रदान करते हैं। इससे एकदम खड़ी चढ़ाई व उतराई में सुविधा होती है। इनकी किस्मों में हल्के एल्यूमीनियम माडल हैं जो बर्फ से ढके हिमनदों पर चलने के काम आते हैं तथा इससे उच्च स्तर पर स्टील माडल हैं जो सीधी चढ़ाई व लटकती चट्टान/बर्फ पार करने में उपयोगी होते हैं। गहरी बर्फ में चलने के लिए विशेष हिम-जूतों का प्रयोग किया जा सकता है। स्की का प्रयोग उन प्रत्येक स्थानों पर किया जा सकता है जहां हिमजूतों का प्रयोग किया जाता है और इसके अतिरिक्त उनका प्रयोग सीधे व ऊँचे स्थानों पर भी किया जा सकता है। हालांकि मुश्किल मार्गों पर स्की करने के लिए उचित अभ्यास की आवश्यकता पड़ती है। सीधे व ऊँचे मार्गों पर पर्वतारोहण व स्कीइंग की कलाओं का एक साथ प्रयोग कर चढ़ाई करना और उतरना एक प्रकार का खेल है जिसे स्की पर्वतारोहण कहते हैं। बर्फ की ढलान पर सुरक्षित तरीके से चढ़ने-उतरने हेतु आरोही के लिए बर्फ की कुल्हाड़ी तथा पिछली सदी में विकसित विभिन्न पदचालन तकनीकों (जिनमें से अधिकतर यूरोप से आयीं हैं) का प्रयोग आवश्यक होता है। सबसे कम ढलान से सबसे सीधी चढ़ाई के दौरान सबसे पहले पैर को ऊंचाई की दिशा में उठाया जाता है, फिर ठोकर मारी जाती है और फिर क्रेम्पोन को आगे किया जाता है। बर्फ की कुल्हाड़ी की विधा में पहले उसको एक हाथछड़ी की तरह, फिर एक खूंटी की तरह इस्तेमाल किया जाता है, उसके बाद उसके सामने के हिस्से को कंधे के नीचे तथा ऊपर से एक चाकू के रूप इस्तेमाल किया जाता है और अंत में उसको सिर के ऊपर से घुमाकर ढलान की दिशा में फेंका जाता है। ये विभिन्न तकनीकें इस बात पर निर्भर करती हैं कि बर्फ की कुल्हाड़ी का डिजाइन कैसा है, तथा पर्वतारोही एक कुल्हाड़ी का इस्तेमाल कर रहा है कि दो का. बर्फ में रस्सियों के लिए लंगर के रूप में इस्तेमाल की जाने वाली वस्तुएँ कभी-कभार अविश्वसनीय होती हैं; उनमें बर्फ की खूंटी (जिसे पिकट कहा जाता है), एल्यूमिनियम से बने डेडमैन उपकरण (जिन्हें फ्लूक कहा जाता है) शामिल होते हैं; या उन्हें दबी हुई चीजों जैसे बर्फ की कुल्हाड़ी, स्की, चट्टानें एवं अन्य वस्तुओं से भी बनाया जाता है। सख्त बर्फ से भी लंगर का निर्माण किया जा सकता है, जिन्हें बोलार्ड कहते हैं।\n\nहिमनद पर चलते समय बर्फ की खाईयां सबसे अधिक खतरनाक होती हैं। बर्फ में यह विशाल दरारें अक्सर नज़र नहीं आतीं क्योंकि इन पर बर्फ की एक पतली परत जमने से एक \"स्नोब्रिज\" सा बन जाता है। कई बार यह स्नोब्रिज केवल कुछ इंच ही मोटे होते हैं। पर्वतारोही रस्सियों की एक प्रणाली का उपयोग कर स्वयं को ऐसे खतरों से सुरक्षित रखते हैं। हिमनद यात्रा के लिए बुनियादी रूप में बर्फ की कुल्हाड़ी तथा क्रेम्पोन आवश्यक हैं। दो से पांच पर्वतारोहियों के दल एक रस्सी में समान दूरी पर बांधे जाते हैं। अगर एक पर्वतारोही गिरने लगता है तो अन्य सभी अपने स्थान पर स्थिर हो जाते हैं और सबकी शक्ति उसे गिरने से रोक लेती है। टीम के अन्य सदस्य गिरने वाले साथी को दरार से निकाल लेते हैं।\n\nजमी बर्फ पर सुरक्षित यात्रा के लिए कई विधियों का प्रयोग किया जाता है। यदि चढ़ाई कठिन है। परन्तु उतनी सीधी नहीं, तो आरोही बर्फ की कील गाड़ कर उनमें रस्सी लगा कर अपनी सुरक्षा करता है। हर आरोही उन्हीं कील के लंगरों का प्रयोग करते हुए चढ़ता है और अंतिम आरोही लंगर निकाल लेता है। कभी कभी बोलार्ड या हिमलम्बों का भी प्रयोग किया जाता है। यह उस दशा में अत्यंत उपयोगी रहते हैं जब सारी टीम एक साथ ही गिरने लगे. इस तकनीक को सिमुल-चढ़ाई के रूप में जाना जाता है और कभी कभी इसे खड़ी बर्फ और आसान चट्टान पर भी प्रयोग किया जाता है।\n\nयदि चढ़ाई अत्यंत कठिन और खड़ी हो तो मानक तकनीक ही उपयुक्त रहती है। इसमें सभी एक-एक कर चढ़ते हैं औए एक स्थान पर पहुँच कर पीछे आने वाले का इंतज़ार करते हैं। सभी के एक जगह एकत्रित होने के बाद ही काफिला आगे बढ़ता है।\n\nपरिस्थितियों के आधार पर पर्वतारोही भिन्न-भिन्न आश्रयों का प्रयोग करते हैं। पहाड़ों में मौसम बहुत अप्रत्याशित हो सकता है इसलिए आश्रय पर्वतारोही के लिए सुरक्षा का बहुत महत्वपूर्ण पहलू है। ऊंचे पहाड़ों पर कई दिनों तक डेरा डालने की आवश्यकता हो सकती है।\n\n\"आधार शिविर\" का इस्तेमाल शिखर पर जाने के प्रयास के लिए किया जाता है। आधार शिविर ऊपर की कठिन परिस्थितियों से सुरक्षित स्थानों पर बनाये जाते हैं। कई लोकप्रिय या खतरनाक पहाड़ों पर आधार शिविर स्थित हैं। जहां शिखर तक एक ही दिन में नहीं पहुँचा जा सकता है, एक से अधिक आधार शिविर बनाये जाते हैं। उदाहरण के लिए, एवरेस्ट के दक्षिण-पूर्व रिज वाले रस्ते में आधार शिविर के आलावा 4 अन्य शिविर भी मौजूद हैं।\n\nविशेष रूप से यूरोपीय अल्पाइन क्षेत्रों में पहाड़ी झोपड़ियों का एक नेटवर्क है। फ्रांस में इन्हें रेफ्युजेस, इटली में रिफूगी, स्विट्जरलैंड में कबानेस, जर्मनी और ऑस्ट्रिया में हटेन, स्लोवेनिया में कोका, स्पेन में रेफ्युजियोस, तथा नॉर्वे में हाईत्त के नाम से जाना जाता है। ऐसे झोपड़ियां उच्च पहाड़ों सहित कई अलग-अलग ऊँचाइयों पर मौजूद होती हैं, हालाँकि अधिक दूरदराज क्षेत्रों में अधिक मौलिक आश्रय मौजूद होते हैं। पर्वतीय झोपडि़याँ विभिन्न आकार और किस्मों की होती हैं, लेकिन प्रत्येक में आम तौर पर एक सामाजिक भोजन कक्ष होता है और उनमें गद्दे, कंबल या दुवेट्स तथा तकिए से लैस सोने की सुविधायें होती हैं। मेहमानों से अपेक्षा की जाती है कि वे अपने बिस्तर स्वयं ले कर आयें. सुविधायें आमतौर पर मौलिक होती हैं, परन्तु ऐसे कठिन वातावरण में वे अत्यंत महत्वपूर्ण आश्रय प्रदान करती हैं। इसके अतिरिक्त वे मार्गों को अधिक व्यापक रूप से सुलभ बनाने का काम भी करती हैं क्योंकि आरोही यहाँ रुक कर यात्रा में विश्राम कर पाते हैं तथा भारी उपकरण उठाने से भी उन्हें छुटकारा मिल जाता है। अतः पर्वतारोहण में इनका अमूल्य स्थान माना जाता है। यूरोप में सभी झोपड़ियों में गर्मी के मौसम (मध्य जून से मध्य सितम्बर) के दौरान कर्मचारी उपस्थित रहते हैं और कुछ में वसंत ऋतु (मध्य मार्च से मध्य मई तक) में भी. अन्य स्थानों पर यह पतझड़ में भी झोपड़ियाँ खुली मिल जाती हैं। कुछ झोपड़ियों में एक हिस्सा हमेशा खुला रहता है। यह मानव रहित होती हैं और इन्हें विंटर हट कहते हैं। जब यह खुली होती हैं तब यह झोपड़ियां वेतन पाने वाले कर्मचारियों द्वारा चलायी जाती हैं, हालाँकि इनमें से कुछ को स्वैच्छिक कर्मचारी भी चलाते हैं जो अल्पाइन क्लबों के सदस्य होते हैं जैसे कि स्विस अल्पाइन क्लब तथा क्लब अल्पाइन फ्रैन्कैस. झोपड़ी के प्रबंधक, जिन्हें यूरोप में अभिभावक या वार्डेन कहते हैं, आमतौर पर जलपान और भोजन बेचने का काम भी करते हैं। यह सुविधा रात भर रुकने वालों तथा केवल दिन में रहने वाले, दोनों के लिए उपलब्ध होती है। यह देखते हुए कि अक्सर पानी सहित अधिकांश वस्तुएं हेलीकाप्टर द्वारा लायी जाती हैं, भोजन काफी विस्तृत होता है। इसमें ग्लूकोज़ युक्त आहार (जैसे आरोहियों के ले जाने के लिए मार्स व स्निकर बार), वहीँ बनायी गयी केक तथा पेस्ट्री, बीयर और शराब सहित गर्म और ठंडे पेय और रात्रि भोज के लिए उच्च कार्बोहाइड्रेट युक्त आहार सम्मिलित हैं। सभी झोपड़ियाँ हालाँकि यह सुविधायें नहीं प्रदान करतीं, तथा कुछ में आगंतुकों को स्वयं अपना इंतज़ाम करना होता है। उधर कुछ झोपड़ियाँ दोनों प्रकार की सुविधायें प्रदान करतीं हैं। आगंतुक व्यय कम रखने के लिए अपनी खाद्य सामग्री व पकाने के उपकरणों का प्रयोग कर सकते हैं अथवा अधिक व्यय करने वालों के लिए पका हुआ भोजन भी उपलब्ध रहता है। रात भर के लिए आरक्षण अनिवार्य समझा जाता है, तथा कुछ लोकप्रिय स्थानों पर तो यह आवश्यक भी होता है क्योंकि अच्छे मौसम या सप्ताहांत पर 100 बिस्तर वाली सुविधायें भी भर जाती हैं! एक बार किये गए आरक्षण को रद्द करवाना शिष्ट माना जाता है, क्योंकि इन झोपड़ियों के कर्मचारी बड़े परिश्रम से हर आरोही के रास्ते एवं चढ़ाई के प्लान का रिकार्ड रखते हैं ताकि आरोही की सुरक्षा सुनिश्चित की जा सके. सब झोपड़ियों में टेलीफोन द्वारा संपर्क किया जा सकता है तथा सबमें भुगतान के लिए क्रेडिट कार्ड स्वीकार किये जाते हैं।\n\nपर्वतारोहण के संदर्भ में, पड़ाव या बिवी एक आराम या सोने की अस्थायी व्यवस्था है, जिसमें पर्वतारोही को कैम्पिंग की पारंपरिक जगह में उपलब्ध ठहरने, खाने और उपकरणों की पूर्ण सुविधाओं से कम सुविधा प्राप्त होती है। इसमें केवल एक स्लीपिंग बैग और पड़ाव की बोरी लेना और सोना भी शामिल हो सकता है। कई बार छोटे आंशिक आश्रय क्षेत्रों जैसे हिमनदों की दरारों, चट्टानों के कटावों और बर्फ में बनी खाईओं का प्रयोग हवाओं से बचाव के लिए किया जाता है। इन तकनीकों का प्रयोग असल में आपातकाल में किया जाता था; यद्यपि जब बर्फीली गुफाओं का निर्माण करने के लिए समय और उपयुक्त बर्फ स्थिति उपलब्ध न हो, तो कुछ पर्वतारोही पड़ाव के लिए विशेष योजना के रूप में लगातार अल्पाइन स्टाइल की ओर समर्पित रहते हैं ताकि तम्बू का वजन बच सके. इन पड़ावों से संबंधित मुख्य जोखिम, अधिक मात्रा में ठण्ड की चपेट में आने का रहता है।\n\nतम्बू पर्वतों में सर्वाधिक उपयोग होने वाले आश्रय हैं। ये साधारण तार्पलिन के टुकड़ों से लेकर अत्यधिक भारी डिजाईन वाले हो सकते हैं जो पर्वत की दुष्कर परिस्थितियों से बचने में मदद करते हैं। निरावरण की स्थिति में, तम्बू लगाने के लिए बर्फ या चट्टान के पीछे लगाने की आवश्यकता हो सकती है। तम्बू लगाने का एक खतरा यह है कि तेज हवाएं और भारी बर्फ़बारी खतरनाक हो सकती है और इस कारण से तम्बू ख़राब होकर टूट सकता है। इसके अलावा, तम्बू के कपड़े की निरंतर फड़फड़ाहट से नींद में बाधा उत्पन्न हो सकती है तथा आश्रय की सुरक्षा के प्रति आशंका बढ़ सकती है। एक तम्बू का चयन करते समय, आरोही विशेष पर्वतारोहण टेंटों पर भरोसा करते हैं जो विशेष रूप से तेज हवाओं और भरी बर्फ़बारी को झेलने के लिए बनाये जाते हैं। तम्बू के खूंटों को अतिरिक्त सुरक्षा के लिए बर्फ में दबाया भी जा सकता है।.\n\nजहाँ परिस्तिथियाँ अनुकूल हो तो बर्फ की गुफाएं भी पर्वत पर आश्रय का एक अन्य तरीका है। कई पर्वतारोही बहुत ऊँचाई पर तब तक टेंट का प्रयोग नहीं करते हैं जबतक बर्फ की स्थिति बर्फ की गुफा में रहने की आज्ञा देती है, क्योंकि बर्फ की गुफाएं टेंट की तुलना में काफी ज्यादा गर्म और शांत होती हैं। इन्हें एक बर्फ के फावड़े का प्रयोग करके पर्याप्त समय देकर अपेक्षाकृत आसानी से बनाया जा सकता है। ठीक तरह से बनाई गयी बर्फ की गुफा का तापमान शून्य के आसपास मंडराता रहेगा, जिसके सापेक्ष बाहरी तापमान गर्म हो सकता है। इन्हें ऐसी किसी भी जगह खोदा जा सकता है जहाँ कम से कम चार फीट बर्फ हो. क्विन्ज़ी एक अन्य प्रकार का आश्रय है, जिसे बर्फ के ढेर को मजबूत करके (प्रायः पैरों से कड़ा करके) बनाया जाता है। कुछ पर्वतारोहियों द्वारा इग्लू का प्रयोग किया जाता है, लेकिन इसे बनाना कठिन है और इसके लिए कुछ विशेष बर्फीली परिस्थितियों की आवश्यकता होती है।\n\nपर्वतारोहण में कई बार खतरे को दो श्रेणियों में विभाजित किया जाता हैं: वस्तुगत खतरे जो पर्वतारोही के उपस्थित न होने पर भी उपस्थित होते हैं, जैसे चट्टानों का गिरना, हिमस्खलन और ख़राब मौसम और व्यक्तिपरक खतरे जो पर्वतारोही द्वारा शुरू कारकों से ही संबंधित होते हैं। असावधानी के कारण उपकरण की खराबी और टूटना, थकान एवं अपर्याप्त तकनीक व्यक्तिपरक खतरे के उदहारण हैं। तूफानों और हिमस्खलन के कारण निरंतर परिवर्तित होने वाले रास्ते को वस्तुगत खतरे का उच्च स्तर माना जाता है, जबकि तकनीकी रूप से ज्यादा कठिन रास्ता जो इन खतरों से अपेक्षाकृत सुरक्षित होता है उसे वस्तुगत रूप से सुरक्षित माना जा सकता है।\n\nसंक्षेप में, पर्वतारोहियों को इन खतरों का ध्यान रखना चाहिए: गिरती चट्टानें, गिरती बर्फ, हिमस्खलन, पर्वतारोही का गिरना, बर्फीली ढलानों से गिरना, बर्फीली ढलानों का गिरना, बर्फीली दरारों में गिरना और ऊँचाई तथा मौसम के खतरे. इन खतरों को कम करने के लिए अपने कौशल और अनुभव का प्रयोग करके एक रास्ते का चयन और अनुसरण करने में ही पर्वतारोही के कौशल की परीक्षा होती है।\n\nप्रत्येक चट्टान कटाव के कारण धीरे-धीरे बिखरती है, यह प्रक्रिया विशेष रूप से बर्फ-रेखा के ऊपर तेज होती है। चट्टानों का आकार पत्थरों के गिरने के कारण निरंतर परिवर्तित होता रहता है, जिस कारण से धोखा हो सकता है। गिरती चट्टानें पर्वत पर गड्ढे बना देती हैं और इन गड्ढों (खड्डों) पर काफी सावधानी से चढ़ना होता है, इनके किनारे प्रायः सुरक्षित होते हैं जबकि मध्य भाग पर पत्थर गिरते रहते हैं। ताज़ा मौसम के अनुसार चट्टानें किसी अन्य चीज़ की तुलना में ज्यादा गिरती हैं। रात में बनी बर्फ चट्टानों को ऊपर से अस्थायी तौर पर बांध सकती है लेकिन दिन की बढ़ती गर्मी या बर्फ के पिघलने पर बहता पानी या वर्षा इन चट्टानों को हटा सकती है। ऐसे रास्तों पर गिरती चट्टानों का पता लगाने के लिए स्थानीय अनुभव मूल्यवान सिद्ध होते हैं।\n\nचट्टान की परत के झुकाव की दिशा से कई बार विशिष्ट स्थिति पर खतरे की गंभीरता का पता चल जाता है; चट्टान की प्रकृति पर भी विचार जरुर करना चाहिए. जहां पत्थर अक्सर गिरते हों वहां नीचे उसके टुकड़े पाए जायेंगे, तथा बर्फ पर पत्थर गिरने से बड़े गड्ढे बन जाते हैं जो दूर से ही नज़र आ जाते है। किसी नए शिखर या एक अपरिचित मार्ग पर चढ़ने की योजना बनाने में पर्वतारोहियों को ऐसे निशानों पर विशेष ध्यान देना चाहिए. जब गिरते पत्थर बहुत अधिक संख्या में कीचड़दार बर्फ या पानी से मिलते हैं तो कीचड़ के स्खलन का निर्माण होता है (हिमालय में यह आम है). इस प्रकार की संभावित ढलानों में कैम्पिंग करने से बचना चाहिए.\n\nबर्फ गिरने की प्रबल संभावना वाले स्थानों का सटीक पूर्वानुमान लगाया जा सकता है। यह हिमनदों के टूटे भागों में और सकरी पर्वतश्रेणी के शिखर पर निर्मित लटकते किनारों से गिरती है। बड़े हिमलम्बों का निर्माण कड़ी चट्टानों पर होता है और ये ठन्डे और तूफानी दिनों को झेलती हुई अच्छे मौसम में ज्यादा गिरती हैं। गिरते पत्थरों की तरह इनसे भी बचना ज़रूरी है। हिमनद अत्यंत धीरे बनते हैं और अस्थिर संतुलन की स्थिति पर भी धीरे पहुँचते हैं (हिमनद की चाल के अनुसार). वे आम तौर पर दिन के सबसे ऊष्ण भाग में या उसके तुरंत बाद गिरते हैं। एक कुशल और अनुभवी आरोही आमतौर पर गिरती बर्फ के सबसे जटिल रस्ते के बीच सबसे सुरक्षित मार्ग का चिंतन करेगा परन्तु फिर भी गर्म दिनों की दोपहर में ऐसे स्थानों से बचना चाहिए. लटकते हिमनद (जैसे खड़ी ढलानों पर स्थित हिमनद) प्रायः खड़ी चट्टानों पर से एक निश्चित समयांतराल के बाद हट जाते हैं। इन्हें हमेशा नीचे पड़े इनके मलबे से पहचाना जा सकता है। इनके रस्ते से सदा बचना चाहिए.\n\nएक शिला पर्वतारोही की दक्षता उसके पद व हस्त रखने के विकल्प, तथा चयन करने के बाद उनको जमाये रखने के कौशल से ज़ाहिर होती है। यह काफी हद तक उस चट्टान की क्षमता का अनुमान लगाने की काबिलियत पर निर्भर करता है, जिसपर वह खड़ा है। कई कमजोर चट्टानें एक व्यक्ति का वजन सहने के लिए पर्याप्त मजबूत होती हैं, लेकिन यह जानने के लिए अनुभव की आवश्यकता होती है कि किस पर विश्वास करें और बिना मरोड़े वजन को स्थानांतरित करने के लिए कौशल की आवश्यकता होती है। कुछ कमज़ोर चट्टानों पर रस्सी लगाते समय विशेष ध्यान की ज़रुरत होती है, क्योंकि इनसे पत्थर के नीचे गिरने की संभावना प्रबल रहती है। इसी तरह इनपर पैर व हाथ रखते हुए भी उचित ध्यान देना चाहिए. काफी जटिल चट्टानों से प्रतिबंधक को पार करते समय, एक खतरनाक स्थिति बढ़ सकती है जबतक कि प्रतिबंधक की दोनों स्थितियां अटल न हों. कठोर चट्टानों पर आपसी सहायता का बड़ा महत्त्व होता है। दो या तीन आरोही एक दूसरे की सहायता से आगे बढ़ते हैं, अथवा दूसरे द्वारा पैरों के लिए लगाई गयी बर्फ की कुल्हाड़ी पर पैर रखकर. आपसी सहयोग का सबसे प्रमुख सिद्धांत यह है कि दल के सभी सदस्य एक दूसरे की सहयता से चढ़ाई करें न कि एक स्वतंत्र इकाई के रूप में; इनमे से आगे बढ़ते प्रत्येक सदस्य को यह पता होना चाहिए कि आगे और पीछे वाला आरोही क्या कर रहा है। खराब मौसम के बाद खड़ी चट्टानों पर बर्फ की एक परत (इस परत को वेरग्लास कहते हैं) प्रायः पाई जाती है, जो इसे और भी दुर्गम बना देती है। ऐसी स्थिति में क्रेम्पोन अत्यंत लाभकारी हैं।\n\nहिमस्खलन पहाड़ों में सबसे कम आँका जाने वाला खतरा है। लोग आम तौर पर यह सोचते हैं कि वे इन खतरों को पहचानने और इससे बचने में सक्षम होंगे. सच्चाई असल में काफी भिन्न है। हर साल 120 से 150 लोग केवल आल्प्स में ही छोटे हिम्स्खालनों में मारे जाते हैं। इनमें अधिकतर 20 से 35 की आयु वर्ग के अनुभवी पुरुष स्कीयर्स होते हैं, लेकिन इसमें स्की निर्देशक और गाइड भी शामिल होते हैं। बर्फ की पठार को पार करने में हमेशा खतरे का दबाव रहता है। वापस जाने में काफी समय और प्रयास, बेहतरीन नेतृत्व लगता है और सबसे महत्वपूर्ण कदाचित हिमस्खलन होता है जो यह साबित करता है कि सही निर्णय लिया गया था। मुड़ने का निर्णय लेना तब और कठिन हो जाता है जब अन्य लोग भी ढलान को पार कर रहे हों, लेकिन कोई भी अगला व्यक्ति कारण बन सकता है।\n\nहिमस्खलन के कई प्रकार के होते हैं, लेकिन दो प्रकार सबसे अधिक चिंता के विषय हैं:\n\n\nखतरनाक फिसलन वाले खंड सबसे ज्यादा उसी जगह होते हैं जिस जगह को स्कीयर्स द्वारा सबसे ज्यादा पसंद किया जाता है: लम्बे और चौड़े खुले हुए, कुछ पेड़ या बड़ी चट्टानें, 30 से 45 डिग्री का कोण, ताजा बर्फ की भरी मात्र, बड़े तूफ़ान के बाद, तूफानी ढलान पर. सौर विकिरण से भी स्खलन की शुरुआत हो सकती है। ये अधिकतर बिंदु रिलीज या गीला कीचड प्रकार के हिमस्खलन होंगे. गीली स्लाइड स्खलन में जुड़ा वजन शिला स्खलन का चालू करता है। हिमस्खलन का शिकार हुए नब्बे प्रतिशत शिकार उनके द्वारा स्वयं या उनके समूह के अन्य आरोहियों द्वारा ही आरम्भ किये जाते हैं .\n\nएल्पायिन रास्तों पर ऑफ-पिस्ट सफ़र करते समय वक़्त दलों को हमेशा इन वस्तुओं को ले जाने की सलाह दी जाती है। \nआरोहियों को हिमस्खलन प्रशिक्षण की सलाह भी दी जाती है। विडंबना यह है कि हिमस्खलन में हुई मौतों में सबसे प्रतिशत उन विशेषज्ञ स्कीयर्स का है जिन्होंने हिमस्खलन प्रशिक्षण किया होता है; शायद इसलिए कि वे हिमस्खलन के क्षेत्रों में स्की करना ज्यादा पसंद करते हों और शायद इसलिए क्योंकि कुछ लोग तेज और उयुक्त मुक्तक बनने के लिए अपने उपकरणों के साथ पर्याप्त अभ्यास नहीं करते हैं।\n\nउचित बचाव उपकरण और प्रशिक्षण के साथ भी, किसी बड़े हिमस्खलन में फंसने पर पांच में से एक की मरने सम्भावना होती है और कुछ मिनट के लिए दफ़न हो जाने पर जिंदा बचने की सम्भावना आधी होती है। इसका सबसे अच्छा समाधान यह है कि यह सीखा जाये कि किस प्रकार से जोखिम भरी परिस्तिथियों से बचा जाए.\n\nबर्फ या कड़े हिमपात वाली ढलानों पर यात्रा करते समय, क्रेम्पोंस पर्वतारोही के उपकरणों का एक मानक भाग होते हैं। जबकि माध्यम कोण की बर्फीली ढलानों पर कई बार स्टेप-कटिंग का प्रयोग किया जा सकता है, फिर भी यह एक धीमी और थकाऊ प्रक्रिया है, जो क्रेम्पोंस की उच्च सुरक्षा प्रदान नहीं करती है। हालांकि, नरम बर्फ या पावडर में, क्रेम्पोंस आसानी से फंस जाते हैं, जिस कारण से इनका प्रभाव कम हो जाता है। अन्य स्थिति में, बर्फ की कुल्हाड़ी न केवल मदद करती है बल्कि आरोही को गिरने या फिसलने की स्थिति में खुद को सम्हालने की मदद भी करती है। फिर भी एक असली बर्फीली ढलान पर, बर्फ की कुल्हाड़ी बहुत कम ही खुद को पकड़ने में प्रभावी होती है। बर्फ की ढलान पर खड़े रहने के लिए सुरक्षा के अतिरिक्त एहितियत के रूप में, बर्फ में दबे बर्फ के पेंच पर्वतारोहण की रस्सी से बंधे होने चाहिए.\n\nयूरोप में असली बर्फीली ढलान दुर्लभ है, यद्यपि उष्णकटिबंधीय क्षेत्रों में काफी सामान्य है, जहाँ गिरी हुई नवीन बर्फ सतह पर जल्द ही पिघल जाती है और निचे बह जाती है, इसलिए अगली रात की ठण्ड में पूरा द्रव अर्द्ग-सख्त बर्फ की शीत में परिवर्तित हो जाता है।\n\nबर्फ की ढलानें आम हैं और इनपर चढ़ाई करना भी आमतौर पर आसन होता है। हिमपाद या बर्फ की ढलान के नीचे सामान्यतः एक बड़ी हिम दरार होती है, जिसे \"बर्गस्क्रंड\" कहते हैं, जहाँ पर्वत की अंतिम ढलान बर्फ-क्षेत्र या हिमनद से निकलती है। ऐसी \"बर्कस्क्रंड\" चलकर पार करने के लिए बहुत चौड़ी होती हैं और इन्हें बर्फ के पुल से पार करना चाहिए, जिसके लिए ध्य्नापूर्वक परिक्षण और उद्यम पूर्वक रस्सी के प्रयोग की आवश्यकता होती है। एक खस्ता हाल खड़ी बर्फ की ढलान खतरनाक हो सकती है क्योंकि इसकी बर्फ का पूरा भाग एक स्खलन के रूप में आरम्भ हो सकता है। यदि ऐसी ढलानों पर टेढ़ा चढ़ने के स्थान पर सीधा चढ़ा जाए तो ये ज्यादा सुरक्षित होती है, क्योंकि तिरछे या क्षैतिज रास्ते इन्हें काटने लगते हैं और इनका द्रव बहना आरम्भ हो जाता है। जमी बर्फ पर गिरी नयी बर्फ विशेष रूप से खतरनाक होती है। बर्फ की संदेहास्पद स्थिति होने पर प्रगति की साध्यता की जांच कर लेने की आवश्यकता होती है। चट्टानों पर हिमपात अक्सर ख़राब होता है जबतक कि वह सख्त न हो जाए; बर्फ पर बर्फ एक सा लगता है। एक दो दिन का साफ़ मौसम बर्फ को अच्छी स्थिति में ला देगा. बर्फ बहुत खड़े कोण में पड़ी नहीं रह सकती है, यद्यपि आँखें इसकी ढलान से धोखा खा सकती है। बर्फ की ढलान कदाचित 40 डिग्री तक झुकी हो सकती है। सख्त जमी बर्फ (आईस) ज्यादा कोण तक टिक जाती है। सुबह बर्फ की ढलानें कड़ी और सुरक्षित होती हैं, परन्तु इसी प्रकार से दोपहर में कुछ नर्म और खतरनाक होती जाती हैं; इसलिए जल्दी चलने में फायदा है।\n\nहिम दरार वे दरारें या गहरी खाईयां हैं, जो किसी हिमनद के पदार्थों के असमान तल से गुजरने पर निर्मित होती हैं। ये खुली या छिपी हुई हो सकती हैं। हिमनद के निचले भागों में हिम दरारें खुली होती हैं। बर्फ रेखा के ऊपर ये प्रायः सर्दी की बर्फ के धनुषाकार संचय से छिप जाते हैं। छुपी दरारों का पता लगाना बड़ी सावधानी और अनुभव का काम है। ताजा बर्फ के गिरने के बाद इन्हें बर्फ की कुल्हाड़ी की छड की आवाज द्वारा पता लगाया जा सकता है, या दांये और बांये देखकर जहाँ आंशिक रूप से ढकी हिम दरार का कोना बिलकुल खुला हो सकता है। दुर्घटना के खिलाफ रस्सी ही सुरक्षा है और किसी को भी कभी भी बर्फ से ढका हिमनद तबतक पार नहीं करना चाहिए जबतक उसके पास रस्सी न हो, या फिर दो साथी हो तो और अच्छा है। दरारों को पार करने वाले किसी भी व्यक्ति को हिम दरार से बचाव में भी पारंगत होना चाहिए.\n\nख़राब मौसम के कारण बर्फ और चट्टान कि स्थितियों में होने वाले परिवर्तन मुख्य रूप से खतरनाक होते हैं, सामान्य परिस्तिथियों कि तुलना में अचानक घटित होने वाली ये घटनाये ज्यादा दूभर और हानिकारक होती हैं। बर्फ की सफ़ेद चादर में किसी रास्ते का पुनः पता लगाना कठिन है जबकि बारिश सूखी स्थितियों के सबसे आसान रास्ते में जाने से भी रोकती है। तूफ़ान में केवल अनुभव्युक्त पर्यवेक्षकों कि तुलना में दिशा के लिए कम्पास का प्रयोग करने वाले पर्वतारोहियों को ज्यादा लाभ होता है। बिलकुल, बड़े बर्फीले क्षेत्रों में, चट्टान कि तुलना में गलत रास्ते पर जाना आम होता है, लेकिन वतुगत खतरों से सुरक्षित बचकर निकलने के लिए बुद्धि और अनुभव सबसे अच्छे सहायक हैं।\n\nगर्मी की आंधी तीव्र बिजली का निर्माण भी कर सकती है। अगर पर्वतारोही शिखर पर या उसके निकट हों तो मारे जाने का खतरा हो सकता है। ऐसे कई केस हैं, जिनमे पर्वत चढ़ते समय बिजली से मारे गए। ज्यादातर पहाड़ी क्षेत्रों में, स्थानीय तूफ़ान सुबह के बाद और दोपहर के पहले उत्पन्न होते हैं। अधिकतर आरोही \"अल्पाइन शुरुआत\" लेते हैं; जो सुबह से पहले या पहली किरण से होता है ताकि तूफ़ान की गतिविधि और बिजली तेज होने पर और अन्य मौसमी खतरों से सुरक्षित रहें. तेज़ हवाएं हाइपोथर्मिया के आक्रमण को बाधा सकतीं हैं, साथ ही उपकरणों को हबी नष्ट कर सकती हैं जैसे कि आश्रय के लिए उपयोग होने वाला टेंट. कुछ विशिष्ट स्थितियों में, तूफ़ान जलप्रपात का निर्माण भी कर सकते हैं, जिस कारण से पर्वतारोहण कि प्रक्रिया धीमी या बंद हो सकती है। आयिजर पर्वत पर फान हवाएं इसका जीता जागता उदहारण हैं।\n\nतेज़ी से चढ़ाई करने से 'ऐटीट्यूड सिकनेस' हो सकती है। इसका सबसे अच्छा इलाज यह है कि तुरंत नीचे उतर आये. बहुत ऊँचाई पर आरोही का नारा यह होता है कि \"ऊंचा चढो, कम सो\", जिसका अर्थ है कि संरक्षक अभ्यस्त होने के लिए ऊंचे पर्वत पर चढ़े लेकिन सोने के लिए नीचे उतर आए. दक्षिण अमेरिका के एंडीज़ में, ऐटीट्यूड सिकनेस बीमारी से बचने के लिए पारंपरिक रूप से कोका की पत्तियों चबाया जाता रहा है।\n\nऐटीट्यूड सिकनेस के सामान्य लक्षणों में सख्त सिरदर्द, सोने की समस्या, मतली, भूख की कमी, सुस्ती और बदन दर्द है। पर्वतीय कमजोरी बढ़कर हेस (हाई ऐटीट्यूड सेरेब्रल एडेमा) और हेप (हाई ऐटीट्यूड पल्मनरी एडेमा) में परिवर्तित हो सकता है, इन दोनों से 24 घंटे के अन्दर मौत हो सकती है।\n\nऊंचे पर्वतों में, वायुमंडलीय दाब कम होता है और इस कारन से सांस के लिए ऑक्सिजन की कमी होती है। यह ऐटीट्यूड सिकनेस का आधारभूत कारण है। हर किसी को अभ्यस्त होने की आवश्यकता है, यहाँ तक कि उन अनुभवी पर्वतारोहियों को भी जो इतनी ऊंचाइयों पर पहले भी चढ़ चुके हैं। सामान्यतया, 7000 मीटर से ऊपर की चढ़ाई करते समय पर्वतारोही बोतलबंद कृत्रिम आक्सीजन का प्रयोग कर लेते हैं। कुछ विशेष पर्वतारोही ऑक्सिजन के बिना ही 8000 मीटर तक की चोटी पर चढ़ जाते हैं (इसमें एवरेस्ट भी शामिल है), जिसके लिए हमेशा अभ्यास का सुनियोजित आयोजन होता है।\n\nऊंचाई में सौर विकिरण काफी बढ़ जाता है क्योंकि ऊँचाई बढ़ने पर वायुमंडल पतला होता जाता है जिस कारण से यह कम पराबैंगनी विकिरण को अवशोषित करता है। बर्फ का आवरण विकिरण को परावर्तित करके बाधा सकता है जिस कारण से धुप में झुलसने और बर्फ के अंधेपन का खतरा 75% तक बढ़ जाता है।\n\n2005 में, शोधकर्ता और पर्वतारोही जॉन सैम्पल ने यह सिद्ध किया कि तिब्बती पठार में औसत से अधिक ओजोन सांद्रता पर्वतारोहियों के लिए एक अतिरिक्त जोखिम का जोखिम खड़ा कर सकती है।\n\nकुछ पर्वत सक्रिय ज्वालामुखी होते हैं जैसे कि संयोजित ज्वालामुखी जो द्वीप खण्डों की सबसे ऊंची चोटी और एंडीस के कुछ भागों में बनते हैं। इन ज्वालामुखीय पर्वतों के फटने के कारण कई खतरे उत्पन्न हो सकते हैं, जैसे लहरे, पायरोक्लास्तिक प्रवाह, चट्टानों का गिरना, लावा बहना, भरी मात्रा में तेफ्रा का गिरना, ज्वालामुखी बम का फटना और टॉक्सिक गैसें.\n\nपर्वतारोहण की दो मुख्य शैलियाँ हैं: अभियान चढ़ाई व एल्पायिन पद्धति . \n\nयूरोप में पर्वतारोहण को एल्पायिन पद्धति के रूप में लोकप्रियता प्राप्त है। अमेरिका में यह पर्वत चढ़ने की एक विशिष्ट शैली है जिसमें बर्फ आरोहण, चट्टान आरोहण और मिश्रित आरोहण का मिश्रण होता है जहाँ आरोही अपना पूरा सामान पूरे समय वहां करता है। अमेरिका में उपयोग होने वाले शब्द अल्पाइन पद्धति अभियान स्टाइल के आरोहण के साथ प्रयोग होता है (जैसा की प्रायः हिमालय क्षेत्र में प्रयोग किया जाता है) जहाँ आरोही अपने सामान और खाने को ढोने के लिए कुलियों, मालवाहक पशुओं, रसोइयों आदि का प्रयोग करते हैं। हिमालय में अभियान स्टाइल के आरोहण का प्रचलन काफी हद तक इस क्षेत्र में पर्वत की प्रकृति के कारण है। चूंकि हिमालय के शिविर इसतक की यात्रा में कई दिन या हफ्ते लगा सकते हैं और हिमालय के पर्वत पर चढ़ने में कई हफ्ते या शायद महीने लग सकते हैं, इसलिए पर्याप्त मात्रा में उपयोगी सामानों की आवश्यकता होती है। यही कारण है कि अक्सर हिमालय की बड़ी और सुदूर चोटियों पर अभियान शैली ही प्रयोग की जाती है। यूरोप और उत्तरी अमेरिका में अभियान शैली की आवश्यकता कम पड़ती है क्योंकि अधिकतर पहाड़ों पर हवाई यात्रा या कार से पहुंचा जा सकता है, ये कम ऊंचे होते हैं और इन पर एक या दो दिन में ही चढ़ा जा सकता है।\n\nदोनों आरोहण शैलियों के भेद, तथा लाभ व खतरे इस प्रकार हैं:\n\n\n\nपर्वतारोहण दुनिया भर में एक लोकप्रिय खेल बन चुका है। यूरोप में यह काफी हद तक आल्प्स में आरम्भ हुआ था और अभी भी वहाँ बेहद लोकप्रिय है। आरोहियों के बीच प्रसिद्ध अन्य पर्वत श्रंखलाये कौकासस, पायेरेनीस, रिला पर्वतमाला, तत्र पर्वतमाला तथा करपाथीयन पर्वत श्रंखलायें हैं। उत्तरी अमेरिका में पर्वतारोही चट्टानी पर्वतमाला, कैलिफोर्निया के सिएरा नेवादा, उत्तर पश्चिमी प्रशांत के कास्कैड्स तथा अलास्का की चोटियों को काफी पसंद करते हैं। \nद ग्रेट रेंजेज़ में अभियान ले जाने की आरोहियों की एक लम्बी परंपरा रही है, एक सामान्य शब्द जो प्रायः एंडीज और एशिया के ऊंचे पर्वतों के लिए उपयोग किया जाता है जिसमे हिमालय, कराकोरम, पामीर और टीएन शान शामिल हैं। अतीत में यह प्रारंभिक यात्रा या पहली चढ़ाई करने के लिए किया जाता था। लम्बी दूरी की सस्ती हवाई यात्रा आ जाने से अब इन 'ग्रेट रेंजेज़' की पर्वतारोहण की छुट्टियाँ अधिक सुलभ हो गयीं हैं। यहाँ तक की एवेरेस्ट तथा विन्सन मैसिफ (अन्टार्कटिका की सबसे ऊंची चोटी) के अभियान को अब एक छुट्टी के पैकेज के रूप में बेचा जाता है।\nपर्वतरोहियों के अन्य पसंदीदा क्षेत्रों में न्यूजीलैंड का दक्षिणी आल्प्स, जापानी आल्प्स, दक्षिण कोरिया के पर्वत, ब्रिटिश कोलम्बिया के तटीय पहाड़, स्कॉट्लैंड के पहाड़ी क्षेत्र तथा स्केंडिनेवियाके पहाड़, विशेषकर नोर्वे शामिल हैं। \n\n\n चिली और अर्जेंटीना के बीच स्थित कोर्डिलेर्रा का निरीक्षण 1883 में डॉ॰ गुस्स्फेल्ट ने किया, जिन्होंने बाद में मायपो (17,270 फुट) पर विजय पायी और अकांकगुआ (22,841 फुट) पर चढ़ने का प्रयास किया। इस शिखर पर पहली बार 1897 में फित्ज़गेराल्ड अभियान सफल हुआ था।\n\n\n", "id": "101546", "title": "पर्वतारोहण"}
{"url": "https://hi.wikipedia.org/wiki?curid=101547", "text": "मैरी कॉम\n\nमैंगते चंग्नेइजैंग मैरी कॉम (एम सी मैरी कॉम) (जन्मः १ मार्च १९८३) जिन्हें मैरी कॉम के नाम से भी जाना जाता है, एक भारतीय महिला मुक्केबाज हैं। वे मणिपुर, भारत की मूल निवासी हैं। मैरी कॉम पांच बार ‍विश्व मुक्केबाजी प्रतियोगिता की विजेता रह चुकी हैं। २०१२ के लंदन ओलम्पिक मे उन्होंने काँस्य पदक जीता। 2010 के ऐशियाई खेलों में काँस्य तथा 2014 के एशियाई खेलों में उन्होंने स्वर्ण पदक हासिल किया।\n\nदो वर्ष के अध्ययन प्रोत्साहन अवकाश के बाद उन्होंने वापसी करके लगातार चौथी बार विश्व गैर-व्यावसायिक बॉक्सिंग में स्वर्ण जीता। उनकी इस उपलब्धि से प्रभावित होकर एआइबीए ने उन्हें मॅग्नीफ़िसेन्ट मैरी (प्रतापी मैरी) का संबोधन दिया। \n\nउनके जीवन पर एक फिल्म भी बनी जिसका प्रदर्शन 2014 मे हुआ। इस फिल्म में उनकी भूमिका प्रियंका चोपड़ा ने निभाई।\n\nमैरी कॉम का जन्म 1 मार्च 1983 को मणिपुर के चुराचांदपुर जिले में एक गरीब किसान के परिवार में हुआ था। उन्होंने अपनी प्राथमिक शिक्षा लोकटक क्रिश्चियन मॉडल स्कूल और सेंट हेवियर स्कूल से पूरी की। आगे की पढाई के लिये वह आदिमजाति हाई स्कूल, इम्फाल गयीं लेकिन परीक्षा में फेल होने के बाद उन्होंने स्कूल छोड़ दिया और फिर राष्ट्रीय मुक्त विद्यालय से परीक्षा दी। मैरी कॉम की रुचि बचपन से ही एथ्लेटिक्स में थी। \nउनके मन में बॉक्सिंग का आकर्षण 1999 में उस समय उत्पन्न हुआ जब उन्होंने खुमान लम्पक स्पो‌र्ट्स कॉम्प्लेक्स में कुछ लड़कियों को बॉक्सिंग रिंग में लड़कों के साथ बॉक्सिंग के दांव-पेंच आजमाते देखा। मैरी कॉम बताती है कि \"मैं वह नजारा देख कर स्तब्ध थी। मुझे लगा कि जब वे लड़कियां बॉक्सिंग कर सकती है तो मैं क्यों नहीं?\"\nसाथी मणिपुरी बॉक्सर डिंग्को सिंह की सफलता ने भी उन्हें बॉक्सिंग की ओर आकर्षित किया।\n\nमैरीकॉम की शादी ओन्लर कॉम से हुई है। उनके जुङवाँ बच्चे हैं।\n\nमैरी कॉम ने सन् 2001 में प्रथम बार नेशनल वुमन्स बॉक्सिंग चैंपियनशिप जीती। अब तक वह 10 राष्ट्रीय खिताब जीत चुकी है।\nबॉक्सिंग में देश का नाम रोशन करने के लिए भारत सरकार ने वर्ष 2003 में उन्हे अर्जुन पुरस्कार से सम्मानित किया एवं वर्ष 2006 में उन्हे पद्मश्री से सम्मानित किया गया। \nजुलाई 29, 2009 को वे भारत के सर्वोच्च खेल सम्मान राजीव गाँधी खेल रत्न पुरस्कार के लिए (मुक्केबाज विजेंदर कुमार तथा पहलवान सुशील कुमार के साथ) चुनीं गयीं। .\n\n", "id": "101547", "title": "मैरी कॉम"}
{"url": "https://hi.wikipedia.org/wiki?curid=101548", "text": "चलना\n\nचलना या चालन या टहलना भूमि पर जानवरों का गमन या संचलन का मुख्य प्रकार है और यह दौड़ने और रेंगने से अलग होता है।\n\nचलना दौड़ने से इस अर्थ में भिन्न है, क्योंकि चलते समय हर कदम पर मानव या दोपायों के सिर्फ एक पैर का संपर्क ही भूमि से समाप्त होता है जबकि दौड़ते समय हर कदम पर मानव या दोपायों के दोनों पैर ही भूमि से संपर्क समाप्त कर देते हैं। अश्वों और इनके जैसे अन्य जीवों मे दौड़ने के कई प्रकार हो सकते है पर चलते समय हर कदम पर इनके तीन पैर भूमि पर होते हैं।\n\nआज की भागमभाग जिंदगी के इस दौर में पैरों से चलना लगभग नहीं के बराबर हो गया है और व्यक्ति इन तमाम फायदों की जानकारी रखते हुए भी पैदल चलने से कतराता है या यूं कह लीजिए कि हम सब लोग मशीनी युग के आ जाने के कारण आलस्य के आगोश में आ गए हैं।\n\nआखिरकार ऐसा हो भी क्यों न, जबकि वैज्ञानिकों के नित नये-नये आविष्कारों की सुविधाओं ने हमें आलस्य के इस धरातल पर ला बिठाया है जिसकी वजह से पैदल चलना गैर जरूरी सा लगने लगा है। वास्तव में यह एक बहुत बड़ी कमी को रेखांकित करता है।\nपैदल चलना हमारी रोज की दिनचर्या रूपी जिंदगी में काफी हद तक कम हो गया है, किन्तु वर्तमान समय में यह स्वास्थ्य के लिए पहले से भी ज्यादा महत्वपूर्ण हो गया है। पैदल चलना भी एक व्यायाम के ही बराबर है। जहां प्रात:काल टहलने से सम्पूर्ण शरीर पर एक खास असर पड़ता है वहीं शरीर में एक खास असर पड़ता है वहीं शरीर में हाथों, घुटनों एवं जंघाओं जैसे जोड़ों के दर्द से निजात भी दिलाता है। सुबह के समय घूमना हर लिहाज से स्वास्थ्य के लिए उत्तम होता है।\n\nआश्चर्य की बात तो यह है कि पैदल चलने से बूढ़े भी जवान महसूस करते हैं क्योंकि ऐसा करने पर उनके उत्तकों की मरम्मत का कार्य भली-भांति सम्पन्न हो जाता है। इसीलिये यदि आप युवा दिखने की इच्छा को मन में रखते हैं तो अधिक से अधिक पैदल चलें। यकीनन स्वास्थ्य के लिए लाभकारी साबित होगा। टहलने से न केवल पाचन प्रणाली सही ढंग से काम करती है अपितु कब्ज से परेशान व्यक्ति को भी अवश्य ही लाभ पहुंचाता है। और तो और, टहलने से शारीरिक स्वास्थ्य उत्तम रहने के साथ-साथ उससे कहीं अधिक हमारे मानसिक स्वास्थ्य को फायदा होता है। गौरतलब है कि तन मन की थकान और तनाव को दूर करने हेतु सदियों से यह प्रचलन इस्तेमाल होता आ रहा है क्योंकि व्यक्ति के पैरों की संरचना दौड़ने की अपेक्षा ज्यादा चलने के लिए ही अति उपयुक्त है। दौड़ने से ज्यादा ऊर्जा खर्च होती है जबकि पैरों के अगले हिस्से मसलन पंजों पर चलने वाले एड़ी पर चलने वालों की तुलना में 53 प्रतिशत से 63 प्रतिशत ज्यादा ऊर्जा खर्च होती है। इतना ही नहीं, पैरों के अगले हिस्से यानी पंजों के बल चलते वक्त एड़ी पर चलने की अपेक्षा में टखने, घुटने, कूल्हे और पीठ की मुख्य मांसपेशियों की क्रियाशीलता काफी हद तक बढ़ जाती है। इसलिए कहते हैं कि दौड़ने की बजाय चलना ही बेहतर होता है। टहलते समय जो बात ध्यान में रखनी चाहिए वह यह है कि टहलते समय शारीरिक मुद्रा का विशेष स्मरण रखना जरूरी है अन्यथा अभीष्ठ लाभ नहीं मिलता। टहलते समय शरीर को बिल्कुल सीधा होना चाहिए तथा मुंह बंद होना चाहिए और सांस पूरी तरह नाक के मार्ग से ही लेना चाहिए। तभी लाभदायक साबित होगा। कोशिश करें कि फेफड़ों के बजाय पेट से सांस लें। इससे शरीर को अधिक आक्सीजन मिलती है जो दिमाग तक जाती है और इससे सोचने और समझने की क्षमता में खास बढ़ोतरी होती है। हालांकि पैदल कभी भी चल सकते हैं परन्तु विशेषज्ञों के अनुसार टहलने के लिए प्रात:कालीन और संध्या के समय को उपयुक्त माना जाता है क्योंकि उस समय शरीर से स्टेरायड हार्मोन अधिकाधिक निकलते हैं जो इंसान को सुखद अनुभव महसूस कराते हैं। सो, जब हम टहलने के लिए बाहर निकलते हैं तो सड़क व गलियों के टहलने के स्थान पर पेड़-पौधों के मध्य पार्क के बीचो बीच सैर करने जैसी आदतों को प्राथमिकता देनी चाहिए।\n\nयह एक तथ्य है कि घूमने से हमें मानसिक प्रसन्नता का संचार दिखाई देता है। पैदल चलना पूरी तरह से कायाकल्प कर सकता है। इतना ही नहीं, पढ़ने वाले बच्चों के लिए सुबह भ्रमण करना बेहद ही लाभदायक है क्योंकि सुबह नियमित रूप से टहलने से एकाग्रता का सहज ही विकास होता है जिससे याद करने में अधिक कठिनाई महसूस नहीं होती।\n\nविशेषज्ञों के अनुसार, प्रात:काल टहलने से मस्तिष्क में एंडोर्फिन हारमोन स्रावित होता है जिस कारण हमारा मूड परिवर्तित होता है और सकारात्मक भावनाएं उत्पन्न होती है। इसीलिए आज से ही पैदल चलने का अहम् फैसला कर लीजिए और तैयार हो जाइए सूर्योदय एवं सूर्यास्त के समय लंबी जॉगिंग तक जाने के लिए जो कि दुनियां की सबसे बेहतरीन कसरत है। वैसे भी चलना ही जिंदगी है तो क्यों न खूब पैदल चला जाएं।\n", "id": "101548", "title": "चलना"}
{"url": "https://hi.wikipedia.org/wiki?curid=101551", "text": "मलिका पुखराज\n\nसुप्रसिद्ध ग़ज़ल गायिका मलिका पुखराज (उर्दू: ملكہ پکھراج) का जन्म जम्मू से 12 किमी दूर अखनूर नदी के किनारे बसे गांव मीरपुर में हुआ। नौ वर्ष की आयु में ही वह जम्मू के राजा हरि सिंह के दरबार में शामिल हो गईं। संगीत शिक्षा उन्होंने उस्ताद अल्लाह बख़्श (बड़े गुलाम अली ख़ान के पिता) से ली। उनका विवाह लाहौर में सईद शब्बीर हुसैन शाह से हुआ और वक्त के साथ चार बेटों और दो बेटियों की मां बनी। उनकी एक बेटी ताहिरा सईद भी एक सुप्रसिद्ध गायिका के रूप में अपनी पहचान बनाई। 'अभी तो मै जवान हूं' के माध्यम से लोगों की जहन में जवान रहने वाली मलिका पुखराज का ४ फ़रवरी २००४ को पाकिस्तान के लाहौर शहर में निधन हो गया।\n", "id": "101551", "title": "मलिका पुखराज"}
{"url": "https://hi.wikipedia.org/wiki?curid=101557", "text": "कोलकाता के दर्शनीय स्थल\n\nकोलकाता में ढेरों स्मारक एवं दर्शनीय स्थल हैं। इनमें से कुछ इस प्रकार से हैं:-\n\nहुगली नदी के समीप यह भारत के सबसे बड़े पार्कों में से एक है। यह 3 वर्ग कि॰मी॰ के क्षेत्र में फैला है। मैदान के पश्चिम में फोर्ट विलियम है। चूंकि फोर्ट विलियम को अब भारतीय सेना के लिए उपयोग में लाया जाता है, आपको यहां प्रवेश करने के लिए विशेष अनुमति लेनी होगी।\n\nएक छोटे से तालाब में बर्मा का पेगोडा स्थापित किया गया है, जो इस गार्डन का विशेष आकर्षण है। यह स्थान स्थानीय जनता में भी लोकप्रिय है।\n\n1906-21 के बीच निर्मित यह स्मारक रानी विक्टोरिया को समर्पित है। इस स्मारक में शिल्पकला का सुंदर मिश्रण है। इसके मुगल शैली के गुंबदों में सारसेनिक और पुनर्जागरण काल की शैलियां दिखाई पड़ती हैं। मेमोरियल में एक शानदार संग्रहालय है, जहां रानी के पियानो और स्टडी-डेस्क सहित 3000 से अधिक वस्तुएं प्रदर्शित की गई हैं। यह रोजाना प्रात: 10.00 बजे से सायं 4.30 बजे तक खुलता है, सोमवार को यह बंद रहता है।\n\nयह चर्च शिल्पकला का अनूठा उदाहरण है, इसकी रंगीन कांच की खिड़कियां, भित्तिचित्र, ग्रांड-ऑल्टर, एक गॉथिक टावर दर्शनीय हैं। यह रोजाना प्रात: 9.00 बजे से दोपहर तक और सायं 3.00 बजे से 6.00 बजे तक खुलता है।\n\nलाल पत्थर से बनी इस विशाल मस्जिद का निर्माण 1926 में हुआ था, यहां 10,000 लोग आ सकते हैं।\n\nएम जी रोड पर स्थित आप इस पैलेस की समृद्धता देख सकते हैं। 1800 ई. में यह पैलेस एक अमीर बंगाली जमींदार का आवास था। यहां कुछ महत्वपूर्ण प्रतिमाएं और पेंटिंग हैं। सुंदर झूमर, यूरोपियन एंटीक, वेनेटियन ग्लास, पुराने पियानो और चीन के बने नीले गुलदान आपको उस समय के अमीरों की जीवनशैली की झलक देंगे।\n\n1867 में बना यह मंदिर वेनेटियन ग्लास मोजेक, पेरिस के झूमरों और ब्रूसेल्स, सोने का मुलम्मा चढ़ा गुंबद, रंगीन शीशों वाली खिड़कियां और दर्पण लगे खंबों से सजा है। यह रोजाना प्रात: 6.00 बजे से दोपहर तक और सायं 3.00 बजे से 7.00 बजे तक खुलता है।\n\nबेलूर मठ रामकृष्ण मिशन का मुख्यालय है, इसकी स्थापना 1899 में स्वामी विवेकानंद ने की थी, जो रामकृष्ण के शिष्य थे। यहां 1938 में बना मंदिर हिंदु, मुस्लिम और इसाईशैलियों का मिश्रण है। यह अक्टूबर से मार्च केदौरान प्रात: 6.30 बजे से 11.30 बजे तक और सायं 3.30 बजे से 6.00 बजे तक तथा अप्रैल से सितंबर तक प्रात: 6.30 बजे से 11.30 बजे तक और सायं 4.00 बजे से 7.00 बजे तक खुलता है।\n\nहुगली नदी के पूर्वी तट पर स्थित यह मां काली का मंदिर है, जहां श्री रामकृष्ण परमहंस एक पुजारी थे और जहां उन्हें सभी धर्मों में एकता लाने की अनुभूति हुई।\n\nसडर स्ट्रीट से 6 कि॰मी॰ दक्षिण में यह शानदार मंदिर कोलकाता की संरक्षक देवी काली को समर्पित है। काली का अर्थ है \"काला\"। काली की मूर्ति की जिह्वा खून से सनी है और यह नरमुंडों की माला पहने हुए हैं। काली, भगवान शिव की अर्धांगिनी, पार्वती का ही विनाशक रूप है। पुराने मंदिर के स्थान पर ही वर्तमान मंदिर 1809 में बना था। यह प्रात: 3.00 बजे से रात्रि 8.00 बजे तक खुलता है।\n\nइस स्थान की यात्रा आपकी कोलकाता यात्रा को एक नया आयाम देगी। काली मंदिर के निकट स्थित यह स्थान सैंकड़ों बेघरों और \"गरीबों में से भी गरीब लोगों\" का घर है - जो मदर टेरेसा को उद्धृत करता है। आप अपने अंशदान से जरुरतमंदों की मदद कर सकते हैं।\n\nकई एकड़ में फैली हरियाली, पौधों की दुर्लभ प्रजातियां, सुंदर खिले फूल, शांत वातावरण...यहां प्रकृ ति के साथ शाम गुजारने का एक सही मौका है। नदी के पश्चिमी ओर स्थित इस गार्डन में विश्व का दूसरा सबसे बड़ा बरगद का पेड़ है, जो 10,000 वर्ग मीटर में फैला है, इसकी लगभग 420 शाखाएं हैं।\n", "id": "101557", "title": "कोलकाता के दर्शनीय स्थल"}
{"url": "https://hi.wikipedia.org/wiki?curid=101567", "text": "गीता दत्त\n\nगीता दत्त एक विख्यात भारतीय गायिका थीं। इनका जन्म भारत के विभाजन से पहले फरीदपुर में हुआ। उन्होंने हिंदी सिनेमा में एक पार्श्व गायिका के रूप में विशेष पहचान पाई। \n", "id": "101567", "title": "गीता दत्त"}
{"url": "https://hi.wikipedia.org/wiki?curid=101569", "text": "निलोत जनजाति\n\nनिलोत या निलोतिक अफ़्रीका में रहने वाली एक जनजाति है जो नीलो-साहरन भाषा समूह की भाषा उपयोग करती है। यह जनजाति दक्षिण सूडान,युगांडा,कीनिया और उत्तरी तन्स़ानिया में पायी जाती है।\n", "id": "101569", "title": "निलोत जनजाति"}
{"url": "https://hi.wikipedia.org/wiki?curid=101575", "text": "लुंबिनी\n\nलुंबिनी भगवान बुद्ध की जन्म स्थली है। यह भारत के बिहार राज्य की उत्तरी सीमा के निकट वर्तमान नेपाल में स्थित है। युनेस्को तथा विश्व के सभी बौद्ध सम्प्रदाय (महायान, बज्रयान, थेरवाद आदि) के अनुसार यह स्थान आज नेपाल के कपिलवस्तु में है जहाँ पर युनेस्को का आधिकारिक स्मारक लगायत सभी बुद्ध धर्म के सम्प्रयायों ने अपने संस्कृति अनुसार के मन्दिर, गुम्बा, विहार आदि निर्माण किया है। इस स्थान पर सम्राट अशोक द्वारा स्थापित अशोक स्तम्भ में ब्राह्मी लिपिकृत प्राकृत भाषा में बुद्ध का जन्म स्थान होनेका वर्णन कियाहुआ शिलापत्र अवस्थित है।\n\n", "id": "101575", "title": "लुंबिनी"}
{"url": "https://hi.wikipedia.org/wiki?curid=101579", "text": "राष्ट्रीय शैक्षिक अनुसंधान और प्रशिक्षण परिषद\n\nराष्ट्रीय शैक्षिक अनुसन्धान और प्रशिक्षण परिषद (अंग्रेज़ी:\"नेशनल काउन्सिल ऑफ एड्युकेशनल रिसर्च एण्ड ट्रेनिंग\", लघु:NCERT ) भारत सरकार द्वारा स्थापित संस्थान है जो विद्यालयी शिक्षा से जुड़े मामलों पर केन्द्रीय सरकार एवं प्रान्तीय सरकारों को सलाह देने के उद्देश्य से स्थापित की गयी है। यह परिषद भारत में स्कूली शिक्षा संबंधी सभी नीतियों पर कार्य करती है। इसका मुख्य कार्य शिक्षा एवं समाज कल्याण मंत्रालय को विशेषकर स्कूली शिक्षा के संबंध में सलाह देने और नीति-निर्धारण में मदद करने का है। इसके अतिरिक्त एनसीईआरटी के अन्य कार्य हैं शिक्षा के समूचे क्षेत्र में शोधकार्य को सहयोग और प्रोत्साहित करना, उच्च शिक्षा में प्रशिक्षण को सहयोग देना, स्कूलों में शिक्षा पद्धति में लाए गए बदलाव और विकास को लागू करना, राज्य सरकारों और अन्य शैक्षणिक संगठनों को स्कूली शिक्षा संबंधी सलाह आदि देना और अपने कार्य हेतु प्रकाशन सामग्री और अन्य वस्तुओं के प्रचार की दिशा में कार्य करना। इसी तरह भारत में शिक्षा से जुड़े लगभग हरेक कार्य में एनसीईआरटी की उपस्थिति किसी न किसी रूप में रहती है।\n\nकई अन्य शैक्षणिक संस्थान एनसीईआरटी के सहयोगी के तौर पर कार्यरत हैं, इनमें प्रमुख हैं:\n\nइनके अलावा महिला शिक्षा विभाग (दि डिपार्टमेंट ऑफ वुमेन स्टडीज), जो महिला शिक्षा के क्षेत्र में कार्यरत है। इस दिशा में यह संस्था नीतिगत बदलाव और सलाह का आदान-प्रदान करती है। यह विभाग भी केंद्र और राज्यों के साथ मिलकर महिला शिक्षा के क्षेत्र में गत दो दशक से कार्य कर रही है। इनके अलावा, कई गैर सरकारी संस्थान भी एनसीईआरटी के साथ मिलकर शिक्षा के क्षेत्र में कार्यरत हैं। यह गैर सरकारी संगठन देश के सुदूर भागों में कार्यरत हैं और शिक्षा के क्षेत्र में कई काम कर चुके हैं और कर रहे हैं।\n\nएनसीईआरटी के वर्तमान निदेशक शिक्षाविद् प्रोफेसर कृष्ण कुमार हैं। वे सितंबर २००४ से इस पद पर हैं और उनके कार्यकाल में अब तक एनसीईआरटी प्राथमिक, माध्यमिक एवं उच्चतर माध्यमिक स्तर की शिक्षा में व्यापक सुधार लाए जाने हेतु कई परिवर्तन किए हैं।\n\n", "id": "101579", "title": "राष्ट्रीय शैक्षिक अनुसंधान और प्रशिक्षण परिषद"}
{"url": "https://hi.wikipedia.org/wiki?curid=101582", "text": "डेनियल पाइप्स\n\nडेनियल पाइप्स (Daniel Pipes) (जन्म- ९ सितम्बर १९४९) अमेरिका के एक इतिहासकार, लेखक, राजनीतिक विचारक एवं समीक्षक हैं जो मध्य पूर्व एवं इस्लाम पर अपने विचारों के लिये प्रसिद्ध हैं। वे मध्यपूर्व फोरम के अध्यक्ष है तथा इसके 'मिडिल ईसट क्वार्टर्ली' पत्रिका के प्रकाशक हैं। उनके लेखन का अमेरिकी विदेश नीति तथा मध्य-पूर्व होते हैं।\n\nहार्वर्ड से पीएचडी उपाधि लेने और विदेशों से शिक्षा के बाद पाइप्स ने अनेकों विश्वविद्यालयों में अध्यापन किया। इसके बाद उन्होने विदेश नीति अनुसंधान संस्थान की स्थापना की और उसके बाद 'मिडिल ईस्त फोरम' आरम्भ किया। २००३ नेण अमेरिका के राष्ट्रपति जॉर्ज दब्ल्यू बुश ने जब उन्हें यूएस इंस्टिट्यूट ऑफ पीस के निदेशक-मण्डल में नामित किया तो इस्लामवादियों तथा अरब-अमेरिकी समूहों ने इसका विरोध किया। \n\nपाइप्स ने दर्जनों पुस्तकें लिखीं है। वे २००८ में रुडॉल्फ गुलियानी (Rudolph Giuliani) के राष्ट्रपति पद के लिये प्रचार अभियान में उनके सलाहकार थे। \n\n\n\n", "id": "101582", "title": "डेनियल पाइप्स"}
{"url": "https://hi.wikipedia.org/wiki?curid=101584", "text": "फ़रो द्वीपसमूह\n\nफरो द्वीप-समूह या फ़ायरो द्वीप या सिर्फ फरो या फ़ायरो नॉर्वेजीयन् सागर और उत्तर अंध महासागर के बीच स्थित एक द्वीप समूह है। डेनमार्क और ग्रीनलैंड के साथ फरो द्वीप-समूह भी डेनमार्क राजशाही का एक हिस्सा है।\n\nफरो द्वीप-समूह १९४८ से डेनमार्क का एक स्वायत्तशासी प्रांत है। पिछले कुछ वर्षों में अधिकांश मामलों का नियंत्रण स्थानीय शासन ने अपने हाथ में ले लिया है। हालांकि, सैन्य सुरक्षा, विदेश मामले और कानून जैसे मसले अभी भी डेनमार्क की जिम्मेदारी में आते हैं।\n\nफरो का आइसलैंड, नॉर्वे, सेटलैंड, ओर्कने, द आउटर हेबराइड्स और ग्रीनलैंड से पारंपरिक रूप से घनिष्ट संबंद्ध हैं। यह द्वीपसमूह १८१४ में राजनीतिक नॉर्वे से अलग हो गया था। फरो नॉर्डिक परिषद ने डैनीश प्रतिनिधिमंडल के एक भाग के रूप में प्रतिनिधित्व करते हैं।\n", "id": "101584", "title": "फ़रो द्वीपसमूह"}
{"url": "https://hi.wikipedia.org/wiki?curid=101589", "text": "होबार्ट\n\nहोबार्ट ऑस्ट्रेलिया के द्वीपीय राज्य तस्मानिया की राजधानी होने के साथ-साथ सबसे ज्यादा जनसंख्या वाला शहर है। 1803 में स्थापित यह शहर सिडनी के बाद ऑस्ट्रेलिया का दूसरा सबसे पुराना शहर है।\n", "id": "101589", "title": "होबार्ट"}
{"url": "https://hi.wikipedia.org/wiki?curid=101590", "text": "कालगुर्ली\n\nकालगुर्ली पश्चिमी ऑस्ट्रेलिया के गोल्डफील्ड-इस्पेरेंस क्षेत्र में स्थित एक प्रमुख नगर है। 1893 में स्थापित यह शहर गोल्ड माइल के नजदीक स्थित है।\n", "id": "101590", "title": "कालगुर्ली"}
{"url": "https://hi.wikipedia.org/wiki?curid=101593", "text": "वायु यातायात सेवा\n\nवायु यातायात सेवा में वायु मार्ग द्वारा यातायात हेतु सहायता के लिए प्रदान की जाने वाली सेवाओं को वायु यातायात सेवा कहा जाता है। इनके तीन भाग होते हैं:-\n\nसंचार सेवा में विमान के पायलट और भूमि पर ए.टी.सी अधिकारियों के बीच के वार्तालाप आदि आते हैं।\nविमान यातायात सेवाओं के लिए की पट्टी तय की गई है।\nविमान यातायात सेवाओं के लिए १०८.१ मेगाहर्ट्ज़ से १०८ मेगाहर्ट्ज़ की आवृत्ति पट्टी तय की गई है।\n\nनौवहन सेवा में किसी विमान को रास्ता बताना, एवं तय करना आता है।\n\nदिक्चालन में वायु क्षेत्र में उपस्थित किसी भी वायुयान आदि पर नजर रखना, पता करना वगैरह आते हैं। \n", "id": "101593", "title": "वायु यातायात सेवा"}
{"url": "https://hi.wikipedia.org/wiki?curid=101594", "text": "उमर अब्दुल्ला\n\nउमर अब्दुल्ला (मार्च 1970 -- ) एक भारतीय कश्मीरी नेता और कश्मीर के 'प्रथम परिवार' के वंशज हैं। उनका जन्म ब्रिटेन में हुआ। उनके पिता फारूक अब्दुल्ला हैं। उमर जम्मू और कश्मीर के अब तक के सबसे युवा और प्रदेश के 11 वें मुख्यमंत्री रह चुके हैं।\n\nउमर अब्दुल्ला ने कांग्रेस पार्टी के साथ मिलकर 5 जनवरी 2009 को गठबंधन सरकार बनाई।\n\n2014 के विधानसभा चुनावों में में उनकी पार्टी की हार हुई। उन्होंने सोनवार तथा बीरवाह सीटों से चुनाव लड़ा। सोनवार सीट से वे हार गए लेकिन बीरवाह सीट से वे विधायक निर्वाचित हुए।\n\nवह लोक सभा के भी सदस्य रह चुके हैं।\n", "id": "101594", "title": "उमर अब्दुल्ला"}
{"url": "https://hi.wikipedia.org/wiki?curid=101595", "text": "कोलकाता का मौसम\n\nकोलकाता में उष्णकटिबंधीय आर्द्र-शुष्क जलवायु रहती है। यह कोप्पेन जलवायु वर्गीकरण के अनुसार \"Aw\" श्रेणी में आती है। वार्षिक औसत तापमान २६.८ °से. (८० °फ़ै.); मासिक औसत तापमान १९ °से. से ३० °से. (67 °फ़ै. से ८६ °फ़ै.) रहता है। ग्रीष्म ऋतु गर्म एवं आर्द्र रहती है, जिसमें न्यूनतम तापमान ३० डिग्री के दशक में रहता है तथा शुष्क कालों में यह ४० °से (104 °फ़ै) को भी पार कर जाता है। ऐसा मई और जून माह में होता है। शीत ऋतु ढाई माह तक ही रहती हैं; जिसमें कई बार न्यूनतम तापमान १२ °से – १२ °से. (54 °फ़ै. – ५७ °फ़ै.) तक जाता है। ऐसा दिसंबर से फरवरी के बीच होता है। उच्चतम अंकित तापमान ४९°से.  °से. (११३ °फ़ै.) एवं न्यूनतम ५ °से. (४१ °फ़ै.) किया गया है। प्रायः ग्रीष्मकाल के आरंभ में धूल भरी आंधियां आती हैं, जिनके पीछे तड़ित सहित तेज वर्षाएं शहर को भिगोती हैं, एवं शहर को भीषण गर्मी से राहत दिलाती हैं। ये वर्षाएं काल बैसाखी () कहलाती हैं। \n\nदक्षिण-पश्चिम मानसून की बंगाल की खाड़ी वाली शाखा द्वारा लाई गई वर्षाएं शहर को जून अंत से सितंबर के बीच यहां की अधिकतम वार्षिक वर्षा १५८२ मि.मी. (६२.३ इंच) दिलाती हैं। मानसून काल में अधिकतम वर्षाएं अगस्त में होती हैं जो (३०६ मि.मी.) तक जाती हैं। शहर में वार्षिक २,५२८ घंटे खुली धूप उपलब्ध रहती है, जिसमें अधिकतम दैनिक अंतराल मार्च के महीने में होता है। कोलकाता की प्रधान समस्या प्रदूषण की है। यहां का सस्पेन्डेड पर्टिकुलेट मैटर स्तर भारत के अन्य प्रधान शहरों की अपेक्षा बहुत है, जो गहरे स्मॉग और धुंध का कारण बनता है। शहर में भीषण प्रदूषण ने प्रदूषण-संबंधी श्वास रोगों जैसे फेफड़ों के कैंसर को बढावा दिया है।\n", "id": "101595", "title": "कोलकाता का मौसम"}
{"url": "https://hi.wikipedia.org/wiki?curid=101597", "text": "पर्वतमाला\n\nएक पर्वतमाला या पर्वत श्रृंखला पहाड़ों की एक श्रृंखला होती है जहाँ एक पर्वत दूसरे से सटा रहता हैं और इन पर्वतों को कोई दर्रा या घाटी ही से दूसरे पर्वतों से अलग करती है। यह आवश्यक नहीं है कि एक ही पर्वत श्रृंखला के भीतर आने वाले हर पर्वत का भूविज्ञान (संगठन) एक समान ही हो पर अक्सर ऐसा ही होता है और एक ही श्रृंखला में पृथक उत्पत्ति के पर्वत हो सकते हैं, उदाहरणत: ज्वालामुखी, प्रोत्थान पर्वत या वलित पर्वत एक ही श्रृंखला में हो सकते हैं जो वस्तुतः अलग अलग चट्टान से बने होते हैं। हिमालय पर्वत श्रृंखला में पृथ्वी की सतह पर स्थित दुनिया के कुछ सर्वोच्च पर्वत शामिल हैं और जिसमें से उच्चतम माउंट एवरेस्ट है। एण्डीज़ पृथ्वी की सतह पर विश्व की सबसे लंबी पर्वत श्रृंखला है। सबसे लंबी पर्वत श्रृंखला वास्तव में मध्याह्न अटलांटिक पर्वतश्रेणी है, जिसका फैलाव अटलांटिक महासागर के तल पर बीच में है। \"आर्कटिक कॉर्डिलेरा\" विश्व के सबसे उत्तर में स्थित पर्वतमाला है जिसमे पूर्वी उत्तरी अमेरिका के कुछ ऊँचे पर्वत समाहित हैं। \n", "id": "101597", "title": "पर्वतमाला"}
{"url": "https://hi.wikipedia.org/wiki?curid=101601", "text": "फ़रोइस भाषा\n\nफ़रोसी एक पश्चिम नॉर्डिक या पश्चिम स्कैंडिनेवियाई भाषा है, जो फ़रो द्वीप-समूह में ४८,००० लोगों और डेनमार्क में लगभग १२,००० फ़रोसी लोगों द्वारा बोली जाती है। यह वाइकिंग समय के दौरान बोली जाने वाली पुरानी नार्वेजियन भाषा से पनपी है।\n", "id": "101601", "title": "फ़रोइस भाषा"}
{"url": "https://hi.wikipedia.org/wiki?curid=101602", "text": "फ़रोसे क्रोना\n\nफ़रोसी क्रोना फरो द्वीप की आधिकारिक मुद्रा है। यह डेनिश नेशनल बैंक द्वारा जारी किया जाता है। यह एक स्वतंत्र मुद्रा पर नहीं बल्कि डेनिश क्रोन का ही एक संस्करण है। नतीजतन, इसका कोई आईएसओ 4217 कोड नहीं है। क्रोना को सौ ओयरूर (एकल: ओयुर) से समविभाजित किया जाता है।\n", "id": "101602", "title": "फ़रोसे क्रोना"}
{"url": "https://hi.wikipedia.org/wiki?curid=101603", "text": "कोलकाता का भूगोल\n\nकोलकाता पूर्वी भारत में निर्देशांक पर गंगा डेल्टा क्षेत्र में से की ऊंचाई पर स्थित है। शहर हुगली नदी के किनारे किनारे उत्तर-दक्षिण रैखिक फैला हुआ है। शहर का बहुत सा भाग एक वृहत नम-भूमि क्षेत्र था, जिसे भराव कर शहर की बढ़ती आबादी को बसाया गया है। शेष बची नम-भूमि जिसे अब ईस्ट कैल्कटा वेटलैंड्स कहते हैं, को रामसर सम्मेलन के अन्तर्गत अन्तर्राष्ट्रीय महत्त्व की नम-भूमि घोषित किया गया है।\n\nअन्य गांगेय क्षेत्रों की तरह यहां की मिट्टी भी उपजाऊ जलोढ़ (अल्यूवियल) ही है। मिट्टी की ऊपरी पर्त के नीचे चतुर्धात्विक अवसाद, मिट्टी, गाद, एवं रेत की विभिन्न श्रेणियां अतथा बजरी आदि है। ये कण मिट्टी की दो पर्तों के बीच बिछे हुए हैं। इनमें से निचली पर्त तथा और ऊपरी पर्त तथा की मोटाई की है। भारतीय मानक ब्यूरो के अनुसार, शहर भूकंप प्रभावी क्षेत्र श्रेणी-तृतीय में आता है। यह श्रेणियां १-४ के बीच बढ़ते क्रम में होती हैं। यूएनडीपी रिपोर्ट के अनुसार वायु और चक्रवात के लिए यह अत्योच्च क्षति जोखिम क्षेत्र में आता है।\n", "id": "101603", "title": "कोलकाता का भूगोल"}
{"url": "https://hi.wikipedia.org/wiki?curid=101606", "text": "कोलकाता में मीडिया\n\nकोलकाता में सरकारी बी एस एन एल तथा निजी उपक्रम जैसे वोडाफ़ोन, एयरटेल, रिलायंस कम्युनिकेशंस, टाटा इंडिकॉम आदि दूरभाष एवं मोबाइल सेवाएं उपलब्ध कराते हैं। शहर में जी एस एम और सी डी एम ए, दोनों ही प्रकार की सेलुलर सेवाएं उपलब्ध हैं। यहां बी एस एन एल, टाटा कम्युनिकेशंस, एयरटेल्ल अत्था रिलायंस कम्युनिकेशंस द्वारा ब्रॉडबैंड सेवा भी उपलब्ध है। इनके अलावा सिफ़ी और एलायंस भी यह सेवा उपलब्ध कराते हैं। \n\nबहुत से बांग्ला समाचार-पत्र यहां प्रकाशित होते हैं, जिनमें आनंद बाज़ार पत्रिका, आज्काल, बर्तमान, संगबाद प्रतिदिन, गणशक्ति तथा दैनिक स्टेट्स्मैन प्रमुख हैं। अंग्रेज़ी समाचार पत्रों में द टेलीग्राफ, द स्टेट्स्मैन, एशियन एज, हिन्दुस्तान टाइम्स एवं टाइम्स ऑफ इंडिया प्रमुख हैं। कुछ मुख्य सामयिक पत्रिकाओं में से देश, सनंद, उनिश कुरी, किंड्ल, आनंदलोक तथा आनंद मेला प्रमुख हैं। पूर्वी भारत में सबसे बड़े व्यापारिक केन्द्र होने से कई वित्तीय दैनिक जैसे इकोनोमिक टाइम्स, फाइनेंशियल एक्स्प्रेस तथा बिज़नेस स्टाइन्डर्ड आदि के पर्याप्त पाठक हैं। यहां के अन्य भाषाओं के अल्पसंख्यकों के लिए हिन्दी, गुजराती, [उड़िया]], उर्दु, पंजाबी तथा चीनी पत्र भी प्रकाशित होते हैं। \n\nयहां सरकारी रेडियो स्टेशन ऑल इंडिया रेडियो से कई ए एम रेडियो चैनल प्रसारित करता है। कोलकाता में ग्यारह एफ़ एम रेडियो स्टेशन प्रसारित होते हैं। इनमें से दो ऑल इंडिया रेडियो के हैं। सरकारी टीवी प्रसारणकर्ता दूरदर्शन से दो टेरेस्ट्रियल चैनल प्रसारित किये जाते हैं। चार बहु-प्रणाली ऑपरेटार (एम एस ओ) द्वारा बांग्ला, हिन्दी, अंग्रेज़ी व अन्य क्षेत्रीय भाषाओं के चैनल केबल टीवी द्वारा दिखाए जाते हैं। बांग्ला उपग्रह चैनलों में स्टार आनंद, २४ घंटा, कोलकाता टीवी, चैनल १० तथा तारा न्यूज़ प्रमुख हैं।\n", "id": "101606", "title": "कोलकाता में मीडिया"}
{"url": "https://hi.wikipedia.org/wiki?curid=101610", "text": "चैनल १०\n\nचैनल १० एक बांग्ला टीवी चैनल है। यह एक समाचार चैनल है।\n", "id": "101610", "title": "चैनल १०"}
{"url": "https://hi.wikipedia.org/wiki?curid=101611", "text": "ए एम प्रसारण\n\nए एम प्रसारण एक प्रकार का रेडियो प्रसारण है, जिसमें कैरियर के आयाम को प्रसारण ध्वनि के आयाम के अनुसार मॉड्यूलेट किया जाता है। इस प्रक्रिया को आयाम माड्यूलेशन या आया मॉड्यूलन कहते हैं। इस प्रक्रिया द्वारा मॉड्यूलन कर जब रेडियो प्रसारण होता है, उसे ए एम प्रसारण कहते हैं।\nएएम-\nजिस प्रकार रेडियो के लिए ऑडियो सिग्नल आते है उसी प्रकार दूरदर्शन के लिए ऑडियो तथा वीडियो दोनों की फ्रीक्वैंसी को एक साथ मिक्स कर दिया जाता है। इस मिक्सिंग की प्रकिया को कैरियर फ्रीक्वैंसी या मोड्यूलेशन के नाम से जाना जाता है। फ्रीक्वैंसी के दो प्रकार माने गये है- कैरियर फ्रीक्वैंसी और सिग्नल फ्रीक्वैंसी। इन दोनों को मिलाने के दो तरीके अपनाए गये है- 1- ए एम अर्थात् एम्प्लीट्यूड मोड्यूलेशन, 2- एफ एम अर्थात फ्रीक्वैंसी मोड्यूलेशन।\nजब सिग्नल को कैरियर के साथ इस प्रकार मिक्स किया जाता है कि कैरियर की फ्रीक्वैंसी वही रहे परन्तु एम्प्लीट्यूड सिग्नल के एम्प्लीट्यूड के अनुसार बदलना शुरु हो जाए तो इस वेव को ए एम वेव कहते है। इस वेव की कमी यह है कि इसमें वातावरण का शोर शामिल हो जाता है तथा आवाज स्पष्ट सुनाई नही देती। सामान्यत आकाशवाणी पर ए एम का ही प्रसारण किया जाता है।\n", "id": "101611", "title": "ए एम प्रसारण"}
{"url": "https://hi.wikipedia.org/wiki?curid=101620", "text": "कोलकाता नगर निगम\n\nकोलकाता नगर निगम (पूर्व \"कैल्कटा नगर निगम\") कोलकाता शहर के नागरिक प्रशासन एवं संरचना के लिए उत्तरदायी है। इसका लघु नाम के.एम.सी (पूर्व: सी.एम.सी) है। यह निगम षर का १८५ वर्ग किलोमीटर का अनुरक्षण करता है। इसका आदर्श वाक्य, \"पुरोश्री बिबर्धन\", इसके चिह्न पर बांग्ला लिपि में अंकित है। के.एम.सी के वर्तमान महापौर श्री बिकाश रंजन भट्टाचार्य हैं।\n\n", "id": "101620", "title": "कोलकाता नगर निगम"}
{"url": "https://hi.wikipedia.org/wiki?curid=101622", "text": "कोलकाता की अर्थ व्यवस्था\n\nकोलकाता पूर्वी भारत एवं पूर्वोत्तर राज्यों का प्रधान व्यापारिक, वाणिज्यिक एवं वित्तीय केन्द्र है। यहां कोलकाता स्टॉक एक्स्चेंज भी है, जो भारत का दूसरे नंबर का सबसे बड़ा स्टोक एक्स्चेंज है। यहां प्रमुख वाणिज्यिक एवं सैन्य बंदरगाह भी है। इनके साथ ही इस क्षेत्र का एकमात्र अन्तर्राष्ट्रीय हवाई अड्डा भी यहीं है। कभी भारत का मुख्य शहर रहे कोलकाता ने स्वतंत्रता पश्चात कुछ आरंभिक वर्षों में अन्वरत आर्थिक पतन को देखा। इसका मुख्य कारण राजनैतिक अस्थिरता एवं व्यापारिक यूनियनों का बढ़ना था। १९६० के दशक से १९९० के मध्य दशक तक शहर की प्रगति गिरती ही गयी, जिसका कारण यहां बंद या यहां से स्थानांतरित होती फैक्ट्रियां और व्यापार थे। इस वजह से पूंजी निवेश एवं संसाधनों की कमी उत्पन्न हुई, जो कि यहां की गिरती आर्थिक स्थिति के भरपूर सहायक कारक सिद्ध हुए। भारतीय आर्थिक नीति के उदारीकरण की प्रक्रिया ने १९९० के दशक में शहर की भाग्यरेखा को नई दिशा दी। इसके बाद उत्पादन भी बढ़ा एवं बेकार श्रमिकों को भी काम मिला। उदाहरणार्थ, यहां के सड़कों पर फेरीवाले लगभग ८७२२ करोड़ रुपये (२००५ के आंकड़ों के अनुसार) का व्यापार कर रहे थे। नगर की श्रमशक्ति में सरकारी एवं निजी कंपनियों के कर्मचारी एक बड़ा भाग बनाते हैं। यहां बड़ी संख्या में अकुशल एवं अर्ध-कुशल श्रमिक हैं, जिनके साथ अन्य कुशल कारीगर भी अच्छी संख्या में कार्यरत हैं। शहर की आर्थिक स्थिति के पुनरुत्थान में सूचना प्रौद्योगिकी सेवाओं का बड़ा हाथ रहा है। सूचना प्रौद्योगिकी क्षेत्र यहां प्रतिवर्ष लगभग ७०% की उन्नति कर रहा है, जो राष्ट्रीय औसत का दोगुना है। \n", "id": "101622", "title": "कोलकाता की अर्थ व्यवस्था"}
{"url": "https://hi.wikipedia.org/wiki?curid=101623", "text": "कोलकाता में यातायात\n\nकोलकाता में जन यातायात कोलकाता उपनगरीय रेलवे, कोलकाता मेट्रो, ट्राम और बसों द्वारा उपलब्ध है। व्यापक उपनगरीय जाल सुदूर उपनगरीय क्षेत्रों तक फैला हुआ है। भारतीय रेल द्वारा संचालित कोलकाता मेट्रो भारत में सबसे पुरानी भूमिगत यातायात प्रणाली है। ये शहर में उत्तर से दक्षिण दिशा में हुगली नदी के समानांतर शहर की लंबाई को १६.४५ कि.मी. में नापती है। यहां के अधिकांश लोगों द्वारा बसों को प्राथमिक तौर पर यातायात के लिए प्रयोग किया जाता है। यहां सरकारी एवं निजी ऑपरेटरों द्वारा बसें संचालित हैं। भारत में कोलकाता एकमात्र शहर है, जहाँ ट्राम सेवा उपलब्ध है। ट्राम सेवा कैल्कटा ट्रामवेज़ कंपनी द्वारा संचालित है। ट्राम मंद-गति चालित यातायात है, व शहर के कुछ ही क्षेत्रों में सीमित है। मानसून के समय भारी वर्षा के चलते कई बार लोक-यातायात में व्यवधान पड़ता है।\n\nभाड़े पर उपलब्ध यांत्रिक यातायात में पीली मीटर-टैक्सी और ऑटो-रिक्शॉ हैं। कोलकाता में लगभग सभी पीली टैक्सियाँ एम्बेसैडर ही हैं। कोलकाता के अलावा अन्य शहरों में अधिकतर टाटा इंडिका या फिएट ही टैसी के रूप में चलती हैं। शहर के कुछ क्षेत्रों में साइकिल-रिक्शा और हाथ-चालित रिक्शा अभी भी स्थानीय छोटी दूरियों के लिए प्रचालन में हैं। अन्य शहरों की अपेक्षा यहां निजी वाहन काफ़ी कम हैं। ऐसा अनेक प्रकारों के लोक यातायात की अधिकता के कारण है। हालांकि शहर ने निजी वाहनों के पंजीकरण में अच्छी बड़ोत्तरी देखी है। वर्ष २००२ के आंकड़ों के अनुसार पिछले सात वर्षों में वाहनों की संख्या में ४४% की बढ़त दिखी है। शहर के जनसंख्या घनत्व की अपेक्षा सड़क भूमि मात्र ६% है, जहाँ दिल्ली में यह २३% और मुंबई में १७% है। यही यातायात जाम का मुख्य कारण है। इस दिशा में कोलकाता मेट्रो रेलवे तथा बहुत से नये फ्लाई-ओवरों तथा नयी सड़कों के निर्मान ने शहर को काफ़ी राहत दी है।\nकोलकाता में दो मुख्य लंबी दूरियों की गाड़ियों वाले रेलवे स्टेशन हैं- हावड़ जंक्शन रेलवे स्टेशन और सियालदह रेलवे स्टेशन। कोलकाता नाम से एक नया स्टेशन २००६ में ही बनाया गया है। खोलकाता शहर भारतीय रेलवे के दो मंडलों का मुख्यालय है – पूर्वी रेलवे (भारत) और दक्षिण पूर्वी रेलवे (भारत।\n\nशहर के विमान संपर्क हेतु नेताजी सुभाष चंद्र बोस अंतर्राष्ट्रीय हवाई अड्डा दम दम में स्थित है। यह विमानक्षेत्र शहर के उत्तरी छोर पर है व यहां से दोनों, अन्तर्देशीय और अन्तर्राष्ट्रीय उड़ानें चलती हैं। यह नगर पूर्वी भारत का एक प्रधान बंदरगाह है। कोलकाता पोर्ट न्यास ही कोलकाता पत्तन और हल्दिया पत्तन का प्रबंधन करता है। यहां से अंडमान एवं निकोबार द्वीपसमूह में पोर्ट ब्लेयर के लिये यात्री जहाज और भारत के अन्य बंदरगाहों तथा विदेशों के लिए भारतीय शिपिंग निगम के माल-जहाज चलते हैं। यहीं से कोलकाता के द्वि-शहर हावड़ा के लिए फेरी-सेवा भी चलती है।\n", "id": "101623", "title": "कोलकाता में यातायात"}
{"url": "https://hi.wikipedia.org/wiki?curid=101634", "text": "मिर्ज़ा नजफ खां\n\nमिर्ज़ा नजफ़ खां (१७२२-१७८२) मुगल बादशाह शाह आलम द्वितीय के दरबार में एक फारसी एडवेंचरर था। इसके सफ़ावी वंश को नादिर शाह ने १७३५ में पदच्युत कर दिया था। नजफ़ खां भारत १७४० में आया था। इसकी बहन का विवाह अवध के नवाब से हुआ था। इसे अवध के उप-वज़ीर का पद भी मिला था। मिर्ज़ा १७२२ से अपनी मृत्यु पर्यन्त मुगल सेना का सिपहसालार रहा था। अप्रैल, १७८२ में इसकी मृत्यु हुई। इसके बाद इसका मकबरा नई दिल्ली के लोधी रोड के निकट कर्बला क्षेत्र में स्थित है।\n\nइलाहाबाद के फौजदार मोहम्मद कुली खाँ का मामा। मोहम्मद कुली के समय में (1753-59) नजफ़ खाँ इलाहाबाद के किले का रक्षक था। \n\nनजफ खाँ रोज रात के समय पिछले पहर गुप्त मार्ग से आकर उस अंग्रेजी सेना पर धावा करता जो ऊदबा नाला के दुर्ग के बाहर बंगाल के नवाब मीर कासिम को पकड़ने के लिए पड़ी हुई थी (सितंबर 1763 ई.) और अनेकों को समाप्त कर लूट का माल लेकर उसी मार्ग से लौट जाता था। अंग्रेजी सेना किसी प्रकार उसका पीछा न कर पाती थी। अंत में मीर कासिम की सेना के एक अंग्रेज सैनिक ने विश्वासघात किया। उसने नजफ़ खाँ के गुप्त मार्ग को अच्छी तरह देख लिया। 4 सितंबर 1763 ई. की रात में वह अंग्रेजी सेना को उसी मार्ग से लिवा लाया और मीर कासिम के पंद्रह हजार सैनिक काम आए। अब मीर कासिम ने अवध के नवाब शुजाउद्दौला से सहायता लेने का विचार किया किंतु नजफ ने उसे मना किया और भंयकर परिणामों की ओर उसका ध्यान आकृष्ट किया। किंतु मीर कासिम न माना और नजफ उसे छोड़कर बुंदेलखंड के सरदार हिंदूपति की सेवा में चला गया। शुजा की आँखें बुंदेलखंड पर लगी थीं अतएव उसने हिंदूपति को पराजित करने के पश्चात्‌ मीर कासिम को सहायता देने का वचन दिया। इस पर मीर कासिम ने कार्य शीघ्र समाप्त करने के लिए स्वयं हिंदूपति पर चढ़ाई कर दी। नजफ ने कूटनीति से हिंदूपति को डराकर समझौता करवा दिया। मीर कासिम विजयी होकर शुजा के पास इलाहाबाद लौट आया। नजफ की सफल कूटनीति और सैनिक योग्यता देख शुजा से युद्ध करने से पहले अंग्रेजों ने उसे बुंदेलखंड से बुलाकर अपने साथ मिला लिया। नजफ को शुजा से पुराना बैर था इस कारण उसने अंग्रेजों को सहायता देना सहर्ष स्वीकार कर लिया। 1764 ई. से वह अंग्रेजों का बहुत बड़ा सहायक बन गया। शुजा के विरुद्ध सहायता देने के बदले में उसे शुजा की भूमि का कुछ भाग अथवा धन देने का लालच दिया गया। किंतु नजफ़ बड़ा चालाक था। वह अंग्रेजों से उस समय मिला जब कि बक्सर के युद्ध का परिणाम उनके पक्ष में निश्चित हो गया। उसने इलाहाबाद के किले के जीतने में बड़ी सहायता की। वह उस किले का रक्षक रह चुका था और उसके रहस्यों से परिचित था। अँग्रेजों ने अवध और इलाहाबाद के बंदोबस्त का उत्तरदायित्व मिर्ज़ा नजफ़ खाँ को दिया। वह कड़ा का फौजदार भी नियुक्त किया गया किंतु शुजा और मल्हार राव होल्कर की सेनाओं के सम्मुख अप्रैल, 1765 ई. में उसकी हार हुई और उसे आत्मसमर्पण कर देना पड़ा। शुजा ने उसका स्वागत किया। होलकर का अहं देख उसने शुजा को अंग्रेजों से संधि करने की सलाह दी। शुजा ने उसे ही अंग्रेजों से मिलने को कहा। अवसर पाकर नज़फ ने धोखा दिया और 30 अप्रैल 1765 ई. को वह अंग्रेजों से जा मिला। युद्ध के पश्चात्‌ जब शांति हुई तो बंगाल के 26 लाख वार्षिक कर में से दो लाख वार्षिक नज़फ को दिए गए। वह कड़ा का फौजदार भी नियुक्त किया गया किंतु शासन प्रबंध में असफल होने पर 21 फ़रवरी 1770 ई. को उसे पदुच्यत कर दिया गया। उसके संरक्षक अंग्रेजों ने शाह आलम से उसके प्रति नम्रता का व्यवहार करने को कहा। शाह आलम दिल्ली यात्रा में नज़फ की सेवाओं से लाभ उठाना चाहता था अतएव उसने उसे क्षमा कर दिया। 1771 ई. में वह शाह आलम के साथ दिल्ली चला गया। वहाँ उसने कुछ वर्षों तक मृतप्राय: मुगल शासन तभा वैभव में फिर एक बार जान डाली। उसने मथुरा से जाटों को मार भगाया। 11 दिसम्बर 1773 ई. को उसने आगरा नगर पर और 18 फ़रवरी 1774 ई. को आगरा के किले पर जाटों को भगाकर अधिकार कर लिया। उसके दिल्ली में प्रभाव और सैनिक प्रतिभा को देख नवाब वजीर शुजाउद्दौला ने शत्रुता भुलाकर उससे मित्रता करने में ही समझा। उसने नजफ को भेंट के लिए आमंत्रित किया और उसे नायब वज़ीर मनोनीत किया। शुजा ने उसे रुहेलों के विरुद्ध सहायता देने के लिए भी तैयार कर लिया और उसके द्वारा शाह आलम को भी सेना का नेतृत्व करने के लिए राजी कर लिया। रुहेला युद्ध के पश्चात्‌ बुलंदशहर, मुजफ्फर नगर, मेरठ, आगरा, पानीपत, सोनपत, हाँसी तथा हिसार में नज़फ खाँ का प्रभाव क्षेत्र स्वीकार किया गया जिससे शुजा का कोई संबंध नहीं था। यह सीमा निर्धारित कर शुजा ने नजफ की महत्वकांक्षा को सीमित कर दिया। शुजा ने उसे उत्तरी भारत का अत्यंत महत्वपूर्ण व्यक्ति स्वीकार किया और अपनी कन्या का संबंध उसके साथ स्थापित कर उसे अपना दामाद भी बना लिया। सन्‌ 1782 ई. में इसका देहांत हुआ।\n\n\n", "id": "101634", "title": "मिर्ज़ा नजफ खां"}
{"url": "https://hi.wikipedia.org/wiki?curid=101646", "text": "दर्शन का इतिहास\n\nसभ्यता के प्रारम्भ से ही दर्शन विद्यावान् लोगों के बीच विशेष अभिरुचि का विषय रहा है। भारत में वेदों एवं उपनिषदों के समय से ही दार्शनिक जिज्ञासा एवं दार्शनिक चिन्तन का ज्ञानपिपासु पृच्छाशील विद्वानों और बुद्धजीवियों के बीच प्रचलित प्रतिष्ठित रहे। उदाहरण के लिए ऋग्वेद में जहाँ-तहाँ सृष्टि के प्रारम्भ, दृश्यमान जगत् के उपादान द्रव्य एवं रचयिता आदि के सम्बन्ध में काव्यात्मक ढंग से प्रश्न उठाये गये। प्रसिद्ध नारदीय सूक्त इस कोटि की प्रश्नाकुलता तथा जिज्ञासा का श्रेष्ठ निदर्शन है। यहाँ ध्यातव्य है कि ऋग्वेद भाषाबद्ध साहित्य का प्रायः सबसे प्राचीन उदाहरण है। ऋग्वेद का रचना-काल प्रायः 3000 से 1500 ई. पू. के बीच माना जाता है। प्राचीनतम उपनिषद् ईसा के आठवीं शती पूर्व की रचनाएँ माने जाते हैं। उनमें आत्मा के स्वरूप आदि से सम्बद्ध जिज्ञासा सर्वत्र मुखरित है। कहना नहीं होगा कि भारतवर्ष में घटित बाद के दर्शनों के विकास पर उपनिषदों का व्यापक और गम्भीर प्रभाव पड़ा।\n\nध्यान देने योग्य है कि दर्शन के इतिहास में उसकी परिभाषा, स्वरूप और उसकी प्रमुख समस्याओं की अवधारणा में परिवर्तन होते रहे हैं। प्राचीन काल में दार्शनिक चिन्तन के दो प्रमुख केन्द्र बने, एक भारत और दूसरा यूनान। इन दोनों क्षेत्रों में दर्शन की परिभाषा या परिकल्पना तत्त्व-सम्बन्धी मीमांसा अथवा तत्वज्ञान के रूप में की गयी। यहाँ ज्ञातव्य है कि प्राचीन काल में विज्ञानों का, भौतिक विज्ञान का भी, उदय नहीं हो सका था। फलतः विश्व-जगत् और जीवन से सम्बन्धित सारे प्रश्न दर्शन में समाहित होते थे। प्राचीन यूनान में थेलीज़ जैसे विचारकों ने यह प्रश्न पूछा कि दृश्यमान जगत् का मूल उपादान द्रव्य क्या है। विभिन्न दार्शनिकों ने उक्त प्रश्न के अलग-अलग उत्तर दिये। प्राचीन काल में आधुनिक क़िस्म की प्रयोग-विधियों का अविष्कार नहीं हुआ था, न दूरवीक्षण तथा अणुवीक्षण जैसे यन्त्रों का ही। उस युग में ज्ञान का स्रोत चक्षु आदि इन्द्रियाँ थीं और एक सीमा तक अनुमान करनेवाली बुद्धि। इन्द्रियों के अनुभव के आलोक में यूनान और अपने देश में भी यह कल्पना की गयी कि गोचर वस्तुओं का उपादान कारण पाँच या चार महाभूत हैं। यूनान के प्रारम्भिक विचारकों ने पानी, हवा, अग्नि में से एक या दूसरे महाभूत को मूल तत्त्व घोषित किया, जबकि भारतवर्ष में न्याय वैशेषिक दर्शनों ने पाँचों महाभूतों को मूल तत्त्व स्वीकर किया। उपनिषदों में महाभूतों का स्थान आत्मा या ब्रह्म ने ले लिया और दर्शन का विषय आत्मा के स्वरूप का निर्धारण बन गया। विश्व का मूलतत्व ब्रह्म या आत्मा है और दर्शन का उद्देश्य उक्त आत्मा के ज्ञान का सम्पादन है। इस प्रकार दर्शन को तत्वज्ञान के रूप में प्रकल्पित किया गया। यहाँ ध्यातव्य है कि जहाँ न्याय-वैशेषिक दर्शनों में प्रमेय अनेक हैं, वहाँ वेदान्त कही जाने वाली विचार- पद्धतियों में एकमात्र ज्ञेय तत्त्व आत्मा या ब्रह्म है।\n\nतो, प्राचीनों के अनुसार दर्शन तत्वज्ञान है और आत्माज्ञान या आत्मान्वेषण। दर्शन की दूसरी प्रमुख शाखा ज्ञानमीमांसा है, जो ज्ञान के स्वरूप और साधनों पर विचार करती है। भारतवर्ष में इस शाखा का सबसे अधिक विकास न्यायदर्शन में हुआ, जिसने प्रत्यक्ष, अनुमान आदि प्रमाणों को, अर्थात् उनके स्वरूप-निर्धारण को, चिन्तन का ख़ास विषय बनाया। बाहरवीं शताब्दी के बाद तो, तथाकथित नव्यन्याय के प्रवर्तन के बाद, न्यायदर्शन पूर्णतया प्रमाण मीमांसा में समाहित हो गया।\n\nआज दर्शन की उक्त परिभाषा, यह कि दर्शन तत्त्वज्ञान या तत्त्वमीमांसा है, स्वीकार्य नहीं रह गयी है। जिसे हम तत्व कहते हैं, उसके अनेक रूप हैं। विश्व-जगत् में प्रधानता भौतिक तत्व या तत्वों की है। हमारी पृथ्वी, सौरमण्डल और असंख्य तारक-समूह भौतिक तत्वों से निर्मित है; यही बात हमारे शरीर एवं इन्द्रियों पर भी लागू है। आत्मा की सत्ता आज भी सन्दिग्ध बनी हुई है। किन्तु शरीर और भौतिक जगत् के विविध रूपों और निर्मायक तत्वों का अध्ययन विभिन्न भौतिक विज्ञान करते हैं। आज वैशेषिक दर्शन द्वारा दी गयी जल, वायु, अग्नि आदि की परिभाषाएँ प्रारम्भिक जान पड़ती हैं। प्राचीन यूनानी विचारकों और महर्षि कणाद को यह पता नहीं था कि जिसे हम वायु या जल कहते हैं, वह एक रासायनिक तत्त्व नहीं है, अपितु एकाधिक तत्वों का मिश्रण या यौगिक है। ध्यान देने की बात यह है कि यदि हम वेदान्त के इस सिद्धान्त को मानकर न चलें कि विश्व का मूलतत्त्व आत्मा या ब्रह्म है, तो यह स्वीकार करने का कोई कारण नहीं रह जाता कि दर्शन का विषय विश्व का मूल तत्त्व है। विश्व का मूल तत्व एक या अनेक कोटियों के परमाणु भी हो सकते हैं और ऋणात्मक एवं धनात्मक विद्युदणु या विद्युत-तरंगें अथवा चुम्बकीय क्षेत्र या और विद्युत क्षेत्र। निश्चय ही दर्शन इन तत्त्वों का अध्ययन नहीं कर सकता।\n\nदर्शन के इतिहास से एक और बात सामने आती है। कहा गया है कि ‘मुण्डे-मुण्डे मतिर्भिन्ना’ (हर मष्तिक या खोपड़ी में अलग बुद्धि या विचार होते हैं) और यह कि ‘नैको मुनिर्यस्य वचः प्रमाणम्’ (कोई एक भी मुनि नहीं जिसका वचन प्रमाण हो) तात्पर्य यह है कि विभिन्न दार्शनिक विचारकों ने अलग-अलग मत प्रतिपादित किये हैं।\n\nप्राचीन काल में अपने देश में छह आस्तिक और उतने ही नास्तिक दर्शन बने। बाद में वेदान्त कहे जाने वाले दर्शन के अन्तर्गत भी लगभग उतने ही सम्प्रदाय बन गये, शैव-शाक्त दर्शन अलग बने। यदि हम पश्चिम की ओर देखे तो वहाँ प्राचीन यूनानी विचारकों से शुरू करके अब तक कई दर्जन दार्शनिक सम्प्रदाय बन-बिगड़ चुके हैं। यह स्थिति होने के कारण दर्शन के इतिहास में कई बार यह प्रश्न उठाया गया कि दार्शनिकों के बीच ऐसे भयंकर मतभेद क्यों होते हैं। (अपने देश में काफ़ी पूर्व सम्भवत: ईसा की दूसरी शताब्दी में- नागार्जुन ने समस्त व्याख्यात्मक प्रत्ययों या अवधारणाओं का खण्डन करते हुए दर्शन की चिन्तन प्रणाली के आगे प्रश्न-चिह्न लगाया)। आधुनिक यूरोपीय दर्शन के जन्मदाता फ्रांस के दार्शनिक देकार्त ने उक्त प्रश्न से उलझते हुए यह प्रतिपादित किया कि दर्शन को गणित की पद्धति अपनानी चाहिए जहाँ संशय-संदेह की कोई गुंजाइश नहीं रहती।\n\nपश्चिम के दार्शनिक-इतिहास में यह प्रश्न बाद में भी कई बार उठाया गया है। इसका प्रमुख कारण विज्ञान की निरन्तर घटित होती हुई प्रगति, जिसने आज की अभूतपूर्व औद्योगिक उन्नति एवं तकनीकी सफलताओं को सम्भव बनाया है, रही है। योरोप के चिन्तकों ने इस प्रश्न पर विचार करते हुए कि दर्शन के क्षेत्र में क्यों निरन्तर मतभेद बने रहते हैं और क्यों वहाँ विज्ञान की प्रगति होती दिखाई नहीं देती, अनेकविध सुझाव दिये हैं। इस सन्दर्भ में यहाँ प्रसिद्ध दार्शनिक बर्ट्राण्ड रसेल का उल्लेख किया जा सकता है। दर्शन के उस विभाग या शाखा के सामने, जिसे तत्व-मीमांसा कहते हैं, तथाकथित तर्कनिष्ठ अनुभववादियों और भाववादियों (Logical Empiricists or Positivicsts) ने विशेष प्रखर और गम्भीर या ख़तरनाक प्रश्न-चिह्न लगाया। यह सर्वविदित है कि वैज्ञानिक मन्तव्यों की परीक्षा-इन्द्रिय अनुभव में उपलब्ध अर्थात् गोचर तथ्यों की कसौटी पर की जाती है। स्थिति यह है कि परम्परागत तत्व मीमांसा के अधिकांश वक्तव्यों या मन्तव्यों की वैसी परीक्षा सम्भव नहीं है। यही कारण हैं कि तत्त्व-मीमांसा के सिद्धान्त ऐसी अटकलबाजियों का रूप ले लेते हैं, जिनका गोचर तथ्यों से सम्बन्ध नहीं जुड़ पाता। यही मूल कारण है कि प्राचीन कल्पनाविलासी दर्शन एक-दूसरे का खण्डन करते हुए किसी भी मुद्दे पर एकमत नहीं हो पाते। हमारी विश्व-सम्बन्धी अवधारणाओं का सही आधार वैज्ञानिक अनुसन्धान एवं सिद्धान्त ही हो सकते हैं। कहना नहीं होगा कि वैज्ञानिक अन्वेषण-प्रणाली का महत्त्व उसकी सफलताओं द्वारा निर्मित प्रौद्योगिक तथा तकनीकी प्रगति से प्रमाणित है। तर्कनिष्ठ अनुभववादियों ने परम्परागत दर्शन की आलोचना करते हुए उसे आघात देनेवाली सबसे अधिक तीक्ष्ण बात यह कही कि तत्त्व-मीमांसा के कथन न केवल सही होते हैं, अपितु निरर्थक होते हैं। सार्थक कथन केवल वे हैं जिनका गोचर तथ्यों की कसौटी पर निरीक्षण किया जा सके। चूँकि परम्परित तत्त्व-मीमांसा के वक्तव्य (जैसे, आत्मा अमर है, दुनिया का रचयिता ईश्वर है, हम इस जन्म में पिछले जन्म के कर्मों का फल भोगते हैं, आदि) गोचर अनुभव या इन्द्रियज्ञान द्वारा परीक्षणीय नहीं होते-जैसे कि विज्ञान के कथन होते हैं - इसलिए वे अर्थहीन माने जाने चाहिए। तात्पर्य यह है कि अपने मन्तव्यों की परीक्षा में विज्ञान जिस प्रणाली का उपयोग करता है वही प्रणाली विश्वसनीय ज्ञान दे सकती है। दर्शन वैज्ञानिक अन्वेषण-प्रणाली का आश्रय नहीं लेता, इसलिए उसकी प्रगति होती नहीं दिखाई देती और वह निरन्तर मतभेदों का क्रीड़ाक्षेत्र बना रहता है। निष्कर्ष यह है कि दर्शन का कोई मन्तव्य निश्चयात्मक नहीं हो पाता।\n\nऊपर हमने तर्कनिष्ठ अनुभववादियों का दर्शनविरोधी मन्तव्य प्रस्तुत किया है। उनके मतानुसार यह कथन कि ‘ईश्वर जगत् का कर्ता है’ अथवा ‘मृत्यु के बाद आत्मा स्वर्ग या नरक में जाती है’ न सही कहा जा सकता है न गलत, वह वास्तव में निरर्थक है।\n\nयहाँ एक अजीब स्थिति सामने आती है। तर्कनिष्ठ अनुभववादियों का उक्त मन्तव्य एक प्रकार का दार्शनिक मतवाद है, न कि वैज्ञानिक। सार्थक कथन की यह परिभाषा और कसौटी कि वह इन्द्रियबोध द्वारा परीक्षणीय हो, स्वयं अपने पर लागू नहीं होती; उक्त कसौटी या परिभाषा किसी गोचर तथ्य द्वारा सत्यापनीय या परीक्षणीय नहीं है। वास्तव में वह एक प्रस्ताव मात्र है। यह प्रस्ताव हमें रुचिकर लगता है तो इसलिए कि आज हम विज्ञान की सफलता से नितान्त अभिभूत महसूस करते हैं। विज्ञान आज के युग का सबसे बड़ा सरोकार और चमत्कार है। वह दर्शन पर हावी है। ध्यातव्य है कि पश्चिम देशों में विज्ञान दर्शन नाम की दर्शन की एक नयी शाखा ही गठित हो गयी है, जिसका विशेष अनुशीलन किया जा रहा है। तथ्य यह है कि किसी भी देश या युग का दर्शन संस्कृति के उस क्षेत्र या उन क्षेत्रों को अपना विषय बनाता है जो उस देश या युग के लोगों को महत्त्वपूर्ण जान पड़ते हैं। उदाहरण के लिए, हमारे देश के प्राचीन काल में बुद्धि सम्पन्न विचारकों का सबसे बड़ा सरोकार मोक्ष था। फलतः यहाँ मोक्ष के सम्बन्ध में नितान्त गम्भीर और विविध चिन्तन हुआ। सांख्य और वेदान्त ने मोक्ष की एक अवधारणा पल्लवित की, जैनों और बौद्धों ने दूसरी अवधारणाएँ निरूपित कीं। उक्त तीनों के अनुसार किसी-न-किसी रूप में जीव-मुक्ति सम्भव है, जबकि रामानुज आदि भक्त दार्शनिकों के मत में वैसी मुक्ति सम्भव नहीं है। इसी प्रकार मोक्ष के साधनों के बारे में अनेक मत प्रतिपादित किये गये और अनेक मार्गों की सिफ़ारिश की गयी-जैसे ज्ञानमार्ग, कर्ममार्ग, भक्तिमार्ग, योगमार्ग और अनेकविध तान्त्रिक साधनाएँ। राजनीति के क्षेत्र में हमारे देश में प्रायः राजतंत्र चला। यूनान में मुख्यतः गणराज्य विकसित हुए। फलतः वहाँ के दार्शनिकों ने राज्य के स्वरूप और आदर्शों पर अनेकविध चिन्तन किया। वर्तमान योरप में भी जनतन्त्र, समाजवाद, साम्यवाद, आदि अनेक राजनीतिक विचारधाराओं का प्रतिपादन हुआ। पश्चिमी देशों में यूनानियों के समय से ही नीतिशास्त्र एक महत्वपूर्ण दार्शनिक अनुशासन रहा है। अपने देश के दार्शनिक मोक्ष-दर्शन में इतनी अधिक रुचि लेते थे कि उन्होंने नैतिकता तथा राज्य-सम्बन्धी प्रश्नों को महत्त्व नहीं दिया। कर्तव्याकर्तव्य, राज्य आदि के सम्बन्ध में सोचने का भार स्मृतिकारों पर डाल दिया गया, जो चिन्तन एवं विमर्श की अपेक्षा उपदेश ही अधिक करते रहे।\n\nऊपर हमने तर्कनिष्ठ अनुभववाद का जिक्र किया। तत्त्व-दर्शन का निराकरण करते हुए उक्त वाद के समर्थकों ने दर्शन को पुनः परिभाषित किया। उनके अनुसार दर्शन का कार्य प्रत्ययात्मक विश्लेषण (conceptual analysis) है। दर्शन विभिन्न प्रत्ययों एवं वाक्यों या प्रकथनों का विश्लेषण इस दृष्टि से करता है कि उनका इन्द्रिय अनुभव अथवा गोचर जगत से सम्बन्ध स्पष्ट किया जाये। जिस कथन का सम्बन्ध गोचर जगत से नहीं दिखाया जा सकता, उसके बारे में यह शंका होनी चाहिए कि वह सार्थक भी है या नहीं। उसी प्रकार विभिन्न दूसरे सम्प्रत्ययों का भी विश्लेषण होना चाहिए। व्यवहार में तर्कनिष्ठ अनुभववादियों ने अपना ध्यान मुख्यतया विज्ञान के प्रत्ययों और कथनों पर केन्द्रित किया। उनके मत में नीतिशास्त्र, धर्म आदि के क्षेत्रों से सम्बन्धित कथन अनुभव-जगत से सम्बन्ध न रखने के कारण दार्शनिक विश्लेषण का विषय नहीं होते; दर्शन वैसे कथनों की निरर्थकता ही संकेतित कर सकता है। दूसरे महायुद्ध का अन्त होते-होते तर्कनिष्ठ अनुभववाद स्वयं ही निराकृत होने लगा। विचारकों ने यह पाया कि जहाँ एक ओर उक्त सिद्धान्त आन्तरिक विसंगतियों से पीड़ित है, वहीं दूसरी ओर वह हमारे नैतिक निर्णयों के बारे में कोई प्रामाणिक कथन करने में हिचकता है। मानव-जाति की नैतिक एवं अध्यात्मिक जरूरतों और अनुभवों की उपेक्षा करने वाला दर्शन कालान्तर में स्वयं को बदनाम कर लेता है। यह कहना काफ़ी नहीं कि हमारे नैतिकता-सम्बन्धी कथन ऐन्द्रियबोध द्वारा सत्यापनीय या परीक्षणीय नहीं हैं और इसलिए निरर्थक हैं। नैतिकता के बिना मनुष्य अर्थपूर्ण (विशेषतः सामाजिक) जीवन नहीं जी सकता। यही बात आध्यात्मिक तथा सौन्दर्यपरक मूल्यों पर लागू होती है। वास्तव में दर्शन जीवन-मूल्यों की उपेक्षा नहीं कर सकता। उसकी दृष्टि में वैज्ञानिक बोध भी एक प्रकार का मूल्य है, किन्तु वह बोध एकमात्र मूल्य नहीं है।\n\nसम्प्रत्ययों (concepts) का स्पष्टीकरण भी सरल व्यापार नहीं है। तर्कनिष्ठ अनुभववाद के विरुद्ध इग्लैंण्ड के ऑक्सफोर्ड विश्वविद्यालय में एक अन्य दार्शनिक सम्प्रदाय का उदय हुआ जो प्रत्ययों आदि के विश्लेषणात्मक बोध के लिए बोलचाल की भाषा का आश्रय लेता है। यहाँ इन विभिन्न दार्शनिक सम्प्रदायों का विवरण देना अभीष्ट नहीं है। इस सन्दर्भ में हम दो एक अपेक्षित बातें कहकर आगे बढ़ेंगे। हम मानते हैं कि किसी भी प्रत्यय या अवधारणा का विश्लेषण खास प्रयोजन या दृष्टि का अपेक्षी होता है। हमारी मान्यता है कि दर्शन की विशेष दृष्टि मूल्य-परक होती और होनी चाहिए। उदाहरण के लिए हम कारणता के प्रत्यय का विश्लेषण इस दृष्टि से करते हैं कि ज्ञान-प्राप्ति के अनुष्ठान में हम उसकी उपयोगिता और महत्त्व को ठीक-ठाक आँक सकें। किसी कथन के ठीक अभिप्राय का निश्चय, जो विश्लेषण द्वारा सम्भव होता है, यह जानने के लिए किया जाता है कि वह कथन कहाँ तक यथार्थ या वास्तविकता को पकड़ता या पकड़ पाता है। वैज्ञानिक बोध का विश्लेषण भी इसी दृष्टि से किया जाता है-अर्थात यथार्थ की सम्बद्धता में उसकी सत्यता या सत्यांश का निर्धारण करने के लिए। जिसे हम विज्ञान-दर्शन कहते हैं उसका, दर्शन की निजी दृष्टि में यही उपयोग है कि वह वैज्ञानिक शोध के स्वरूप और सीमाओं की समुचित अवगति या जानकारी दे। इस प्रकार हम कह सकते हैं कि दर्शन का मुख्य कार्य विभिन्न कोटियों के बोधों या अनुभवों की समीक्षात्मक अवगति है। यहाँ याद रखना चाहिए कि दर्शन उसी अनुभव का विचार कर सकता है जो भाषाबद्ध किया जा चुका है, अर्थात् प्रकथनों के रूप में प्रकट हो चुका है।\n\nकिन्तु विज्ञान-दर्शन, जो वैज्ञानिक बोध की समीक्षा करता है, विज्ञान की सहायक विद्या मात्र नहीं है। दर्शन का उद्देश्य साक्षात् रूप में वैज्ञानिक अन्वेषणों को अग्रसर करना भी नहीं है। तात्पर्य यह है कि दर्शन नामक विद्या विज्ञान की परिचारिका भर नहीं है। माना जा सकता है कि वैज्ञानिक अन्वेषण महत्त्वपूर्ण वस्तु है, आज के युग में यह बात स्वयं सिद्ध जान पड़ती है। लेकिन इसका यह अर्थ नहीं कि वर्तमान युग में जीवन के दूसरे मूल्यों और उनका अन्वेषण महत्वपूर्ण नहीं रहे। हम जानते हैं कि काव्य, कला, संगीत तथा नैतिकता मानव-जीवन के लिए सदा से महत्त्वपूर्ण रहे हैं और आगे भी रहेंगे। दर्शन हमारे सभी ऐसे मूल्यों के स्वरूप का विचार करता है जो मानव एवं जीवन को गुणात्मक उत्कर्ष देने वाले हैं। हम मानते हैं कि वैज्ञानिक शोध एवं चिन्तन भी केवल व्यावहारिक दृष्टि से उपयोगी नहीं हैं, वे मानव बुद्धि या मस्तिष्क को गुणात्मक वैशिष्ट्य भी प्रदान करते हैं। वास्तव में वह प्रत्येक क्रिया को, जो केवल उपयोगिता के लिए नहीं होती अपितु मानव-व्यक्तित्व को गुणात्मक उत्कर्ष देने वाली होती है, दर्शन का विषय है। उपयोगी क्रियाएँ धन-सम्पत्ति तथा शक्ति के लिए अनुष्ठित होती हैं। वे मुख्यतः मनुष्य के भौतिक तथा जैवी जीवन को प्रभावित करती हैं, वे खास तरह के मनोभावों की पुष्टि के लिए ही हितकर होती हैं। किन्तु वे व्यक्तित्व का गुणात्मक विकास करती हैं, इसमें सन्देह है। हमारे व्यक्तित्व का वैसा विकास निष्काम भाव से ज्ञान-सम्पादन, नैतिक कर्म (जिसका उद्देश्य न्याय- धर्म की रक्षा एवं परहित-साधन होता है) तथा काव्य- साहित्य एवं कलाओं के आस्वाद द्वारा घटित होता है। हम मानते हैं कि दर्शन का कार्य उन सब मानवीय क्रियाओं की समीक्षित चेतना है, जिनका लक्ष्य गुणात्मक उत्कर्ष की प्राप्ति है-अथवा ऐसे आनन्द की प्राप्ति जो व्यक्तित्व की गुणात्मक ऊर्ध्व गति से सहचरित रहता है। विशेषतः काव्य-साहित्य और विभिन्न विद्याओं का अनुशीलन उक्त कोटि की क्रियाएँ हैं।\n\nनैतिक कर्तव्य का पालन प्रायः सदैव सन्तोषकर होता है, भले ही उस कर्तव्य पालन के लिए धन, समय, शक्ति आदि का कष्टकर व्यय करना पड़े। कर्तव्य-पालन का सुख दूसरे सुखों से भिन्न कोटि का होता है। वह अन्तरात्मा का सुख होता है। जो महाप्राण व्यक्ति को अपने स्वार्थ का हनन करके परहित-साधना करता है, उसे ख़ास तरह का आनन्द होता है। गुणात्मक दृष्टि से यह आनन्द उच्चतर नैतिक धरातल पर संक्रमण या विचरण करने का आनन्द है। तात्पर्य यह है कि स्वभावतः अपनी चेतना-वृत्तियों के उत्थान की कामना करता है। जब कोई ग्रन्थ, कलाकृति या शास्त्रीय आलेख हमारी चेतनाओं को वैसे उन्नयन या उत्थान का अवसर देता है तो वह रुचिकर एवं आनन्दप्रद प्रतीत होता है।\n\nहमारी धारणा के अनुसार उक्त कोटि के गुणात्मक प्रभेदों को देखना, समझना-और समझाने के लिए व्याख्या-सूत्रों की उद्भावना करना-दर्शन का प्रमुख कार्य है। इस प्रकार हम कह सकते हैं कि जहाँ विभिन्न भौतिक विज्ञान अपने क्षेत्र के तत्वों या शक्तियों का मात्राधर्मी अध्ययन करते हैं, वहाँ दर्शन की विभिन्न शाखाएँ विभिन्न कोटियों के गुणात्मक प्रभेदों का अनुशीलन करती हैं। विज्ञान का बोध हमें वस्तुओं एवं शक्तियों पर नियंत्रण की क्षमता देता है, दर्शन का कोई अंग वैसी क्षमता नहीं देता। वह केवल हमारी दृष्टि या चेतना का विस्तार एवं गुणात्मक परिष्कार करता है। इस परिप्रेक्ष्य में देखने पर हम पायेंगे कि जिन्हें हम मानवीय विद्याएँ कहते हैं। अर्थात नर विज्ञान, समाजशास्त्र, राजनीतिशास्त्र, अर्थशास्त्र आदि-उनकी स्थिति कहीं भौतिक विज्ञानों और दर्शन के बीच में है। संक्षेप में हम कह सकते हैं कि जहाँ विज्ञान और यहाँ हमारा मतलब मुख्यतः भौतिक विज्ञानों से है, हमें भौतिक परिवेश पर अर्थात प्राकृतिक जगत पर नियन्त्रण की क्षमता देता है, वहीं दर्शन का कार्य हमारे गुणात्मक बोध और जीवन को आगे बढ़ाता है। कहना ना होगा कि यह बोध और क्रियाएँ हमारे आन्तरिक, प्रतीकबद्ध या भाषाश्रित जीवन का अंग हैं।\n\nप्राचीन उपनिषद् अथवा वेदान्त और दूसरे भारतीय दर्शन भी यह प्रतिपादित करते हैं कि मोक्ष के साधक को आत्मज्ञान सम्पादित करना चाहिए। फलतः भारतवर्ष में क्रमशः यह मत ग्राह्य हुआ कि दर्शन का प्रमुख लक्ष्य आत्म-बोध है-जो मोक्ष प्राप्ति का अन्यतम साधन है। ध्यातव्य है कि भारतीय दर्शन मनुष्य में ही नहीं, पशु-पक्षियों एवं कीट-पतिंगों में भी समान आत्माओं की उपस्थिति मानता है। इसके विपरीत ईसाई धर्म में माना जाता है कि आत्मा केवल मनुष्य में होती है, अन्य प्राणियों में नहीं। भारतीय दर्शन के सन्दर्भ में दूसरी महत्व की बात यह है कि आत्मा एकरूप, निर्विकार मानी जाती है। उसके स्वरूप को सदा के लिए जान लिया जा सकता है। हमारा मत इस परम्परागत मन्तव्य से भिन्न है। हमारे अनुसार साहित्य और दर्शन दोनों का विषय मनुष्य है। साहित्य में हम प्रकृति तथा दूसरे जीवों को मनुष्य की दृष्टि से देखते और बोध का विषय बनाते हैं। तुलसीदास ने कहा कि काव्य साहित्य का वास्तविक कार्य ईश्वर का गुणगान होना चाहिए न कि प्राकृत नर का। इसके विपरीत हम साहित्य में मनुष्य को ही प्रतिष्ठित करने की सिफ़ारिश कर रहे हैं। राम और कृष्ण वहीं तक काव्य साहित्य के विषय बन सके, जहाँ तक उन्होंने मनुष्योजित कार्य-कलाप किये।\n\nइस प्रकार-जैसा कि अंग्रेज़ी कवि पोप ने कहा है-हमारे और दर्शन के, अध्ययन-अनुशीलन का प्रमुख, शायद एकमात्र, विषय मनुष्य है। और यहाँ यह दृष्टव्य है कि मनुष्य एक ऐतिहासिक एवं विकासशील प्राणी है। मनुष्य का ज्ञान निरन्तर विकसित हो रहा है, जिसका मतलब है कि उसकी चेतना निरन्तर प्रसरणशील है। यह चेतना तथ्य-जगत से सम्बन्धित रहती है, औऱ मूल्य-जगत से भी। तात्पर्य यह कि मनुष्य का जगत्-बोध, आत्म-बोध एवं मूल्य-बोध ये सब निरन्तर परिवर्तित और विकसित हो रहे हैं। प्राचीन संस्कृत भाषा में जहाँ ‘संसार’ एवं ‘जगत्’ विश्व की गतिमयता को रेखांकित करते हैं, वहाँ पृथ्वी के ‘अचला’ जैसे नाम यह बताते हैं कि प्राचीन लोग धरती की गतिमयता से परिचित न थे। मतलब यह है कि आज का खगोलशास्त्र प्राचीन खगोलविद्या से भिन्न है, इसी प्रकार हमारा प्रकृति-जगत का ज्ञान निरन्तर बदलता-विकसता रहा है। वैसे ही हमारे मूल्यबोध में भी परिवर्तन हुआ है, होता रहा है। आज के जनतन्त्री युग में हम यह स्वीकार नहीं करते कि तथाकथित राजा या शासक में देवता निवास करता या करती है, या यह कि वह मनुष्य रूप में देवता होता है। इसी प्रकार आज हम स्त्री के सतीत्व को उतना महत्व नहीं देते और न नौकरों की नमकहलाली पर ही निर्भर कर पाते हैं। आज फ़ैक्ट्री के मज़दूर यूनियन बनाते और विद्रोह का पाठ पढ़ते हैं। आज के बेटा-बेटी माता-पिता का उतना आज्ञा-पालन और सेवा नहीं करते जैसा कि श्रवण कुमार की और राम की कथा में प्रतिफलित है।\n\nआज हम वेदों और शास्त्रों में भी पूर्व युगों की जैसी आस्था नहीं रखते। आज के अनेक हिन्दू मृतक बाप-दादा का श्राद्ध करना, उनके उपलक्ष्य में प्रतिवर्ष ब्राह्मणों को खिलाना आवश्यक कर्तव्य नहीं मानते। तात्पर्य यह है कि आज का नीतिबोध पुराने युगों से नितान्त भिन्न होता जा रहा है। ध्यान देने की बात यह है कि इस परिवर्तित मूल्यबोध और जगतबोध का भी वाहक मनुष्य होता है। इस मनुष्य का, इन्हीं कारणों से, चेतनाधर्मी स्वभाव या स्वरूप बदलता जा रहा है। दर्शन इस बदलते विकसित होते हुए चेतनाधर्मी मनुष्य के स्वरूप का अध्ययन-अनुशीलन है। जहाँ विभिन्न मानवीय विज्ञान उक्त मनुष्य को यथार्थ स्थिति या यथार्थता को पकड़ने की कोशिश करते हैं, वहाँ दर्शन उसका अनुशीलन मनुष्य के गुणात्मक विकास की दृष्टि से करता है। एक और बात है। दर्शन जिस मनुष्य का अध्ययन करता है वह मात्र इन्द्रियगोचर भौतिक इकाई नहीं है। मनुष्य नाम का प्राणी अपनी विकासमान, चेतनाधर्मी संस्कृति का वाहक है; उस संस्कृति का जो मुख्यतया भाषा आदि के प्रतीकों में रूप में लाभ करती है और जो पीढ़ी-दर-पीढ़ी विरासत के रूप में संक्रान्त होती चलती है। इस दृष्टि से कहा जा सकता है कि दर्शन का विषय मनुष्य की वे प्रतीकबद्ध सांस्कृतिक क्रियाएँ अथवा सांस्कृतिक रचनाएँ हैं जो प्रतीकों का आश्रय लेकर अपने को आपेक्षिक अर्थ में स्थिर बनातीं चलती हैं। दर्शन मनुष्य का अध्ययन है, लेकिन वह मनुष्य के भौतिक अस्तित्व या व्यक्तित्व का अध्ययन नहीं करता। इसके विपरीत वह मनुष्य की उन सांस्कृतिक क्रियाओं का अनुशीलन करता है जो उसमें गुणात्मक उत्कर्ष का आधान करती हैं। इस अर्थ में दर्शन मनुष्य की उच्चतम सांस्कृतिक क्रियाओं की आत्मचेतना है। दर्शन मनुष्य के सांस्कृतिक आत्म (Cultural self) का अनुशीलन और बोध है।\n\nऊपर हमने दर्शन के स्वरूप की मानववादी व्याख्या प्रस्तुत की। प्रश्न है, किसी भी समस्या के सन्दर्भ में दर्शन का प्रस्थान बिन्दु क्या होता है या होना चाहिए। किसी भी विज्ञान या वैज्ञानिक चिन्तन का प्रस्थान बिन्दु प्रायः कोई समस्या होती है, ऐसी समस्या या प्रश्न जो विज्ञान विशेष की सुथरे ढंग से बढ़ती या होती-गति प्रगति में अटकाव डालती है। दर्शन के क्षेत्र में अटकाव डालने वाली समस्या प्रचलित मूल्यबोध के एक या दूसरे क्षेत्र में घटित क्रान्ति या दूरगामी परिवर्तन होता है। सामान्यतया, समीक्षात्मक अवगति का वाहक होने के नाते, दर्शन मूल्यों के क्षेत्र में तर-तम भाव के निरूपण एवं व्याख्या का प्रयत्न करता है। यह निरूपण और व्याख्या युगीन मूल्य चेतना से सम्बद्ध रहती है। एक दृष्टि से कहा जा सकता है कि प्रत्येक क्षेत्र में दर्शन अपने-देश काल की मूल्य-सम्बन्धी तर-तम भाव की प्रचलित दृष्टि का स्पष्टीकरण एवं उसे सैद्धान्तिक आधार देने का प्रयत्न होता है। दूसरी दृष्टि से वह प्रचलित मान्यताओं की समीक्षा और उन्हें नयी दिशा देने की कोशिश कहा जा सकता है। उदाहरण के लिए, मनु के समय में भारतीय समाज में वर्णव्यवस्था कायम हो चुकी थी।\n\nमनु से पहले पुरुष-सूक्त में, स्वयं मनुस्मृति तथा अन्य धर्म-सूत्र-ग्रन्थों में और बाद में विभिन्न पुराणों में प्रचलित वर्ण-व्यवस्था को सृष्टिप्रलय की गाथाओं अथवा दूसरी कथाओं के रूप में सैद्धान्तिक आधार देने का प्रयत्न किया गया। दर्शन में पुनर्जन्म और विगत जन्मों के कर्म-फल आदि के रूप में वर्ण-व्यवस्था का सैद्धान्तिक मण्डन प्रस्तुत किया गया। आज के प्रगतिशील विचारक वर्णभेद, रंगभेद आदि की व्यवस्था को नहीं मानते, फलतः आज का दर्शन अर्थात राजनीति-दर्शन एवं राज्य व्यवस्था का सिद्धान्त जनतंत्री विचारधारा का आश्रय लेकर वर्णभेद एवं रंगभेद का खण्डन करते हुए समस्त मानव-जाति की समानता का प्रतिपादन करता है। ईसाई धर्म के इतिहास में ईश्वर की दृष्टि में सब मनुष्य समान हैं, इस मान्यता के आधार पर मनुष्यों की समता पर बल दिया गया है। इसी प्रकार आज के युग में स्त्री के पातिव्रत्य अथवा एक पति के प्रति निष्ठा का उतना महत्व नहीं रह गया है, पश्चिमी देशों में स्त्री पुरुष के समान अधिकार माँगती और पति से अपमान या अवज्ञा पाकर तलाक दे देती है। आज हमारे देश में भी पति की मृत्यु के बाद विधवा द्वारा आत्मदाह के समर्थक नहीं रह गये हैं और विधवा का पुनर्विवाह भी बुरी बात नहीं समझी जाती। अमेरिका आदि पश्चिमी देशों में अब तलाकशुदा महिला को हेय दृष्टि से नहीं देखा जाता। इस प्रकार के मूल्यबोध-सम्बन्धी परिवर्तनों को समझने-समझाने और व्याख्यात्मक तथा सैद्धान्तिक आधार देने का प्रयत्न दर्शन का प्रमुख कार्य है।\n\nनैतिक बोध की भाँति अध्यात्म अथवा रिलीजन के क्षेत्र में भी मनुष्य का मूल्यबोध बदल रहा है। आज हम उस कर्मयोगी सन्त को, जो गाँधी की भाँति जनहित में त्याग का जीवन व्यतीत करता है, अधिक मान्यता देते हैं-उस सन्त की अपेक्षा जो हिमालय की कन्दराओं में प्रविष्ट होकर मोक्ष-साधना करने का आडम्बर करता है। द्रष्टव्य है कि परम सन्त रामकृष्ण परमहंस ने अपने प्रिय शिष्य स्वामी विवेकानन्द को देश को नया जागरण-सन्देश और विवेक देने की प्रेरणा दी थी।\nदर्शन का एक महत्वपूर्ण अंग, कहना चाहिए उसका आधारभूत अनुशासन, ज्ञान-मीमांसा है, जिसमें ज्ञान के सम्पादन एवं प्रमाणीकरण की प्रक्रियाओं पर विचार होता है इधर घटित हुई विज्ञान की अभूतपूर्व प्रगति ने दार्शनिक जगत् में खलबली उत्पन्न कर दी है। प्रश्न उठता है कि दार्शनिक विचारकों के बीच इतने अधिक मतभेद क्यों बने रहते हैं ? इस प्रश्न का समुचित समाधान दर्शन की ज्ञान-मीमांसा नामक शाखा को दूरगामी, तलस्पर्शी आत्म-समीक्षण की चुनौती और प्रेरणा देता है।\n\nप्रश्न है, अन्ततः दर्शन के वक्तव्य किस चीज के बारे में होते हैं ? दर्शन के किसी क्षेत्र में परस्पर विरोधी या भिन्नता रखने वाले वक्तव्यों या प्रकथनों के बीच सही-ग़लत का कैसे निर्णय किया जाये ? क्या दर्शन के किसी क्षेत्र में निश्चयात्मक ज्ञान हो सकता है ? क्या दर्शन के क्षेत्र में कुछ ऐसे तत्व होते हैं, जिनके आधार पर विभिन्न मन्तव्यों को सही या ग़लत अथवा अंशतः सत्य घोषित किया जा सके ? ये बड़े प्रश्न हैं, इन और ऐसे प्रश्नों पर प्रत्येक युग के विचारकों को नये सिरे से सोचना पड़ता है। आज हमारे देश के दर्शन में गतिरोध की स्थिति है। यदि हमारे विचारक उक्त प्रश्नों पर ज़िम्मेदारी से और स्वतंत्र भाव से, पूर्व और पश्चिम की इधर तक की दार्शनिक प्रगति के आलोक में, गम्भीर चिन्तन शुरू करें तो निश्चय ही हमारे दर्शन को नयी गति और मौलिक दिशा या दिशाएँ प्राप्त हो सकती हैं।\n\nकुछ पुराने शिक्षक यह मान्यता रखते हैं कि दर्शन के प्रश्न और समस्याएँ सर्वकालिक हैं और यह कि उनके बारे में प्राचीन युगों का चिन्तन आज भी उतना ही महत्वपूर्ण है, जितना कि पूर्व युगों में था। इस मानसिकता को पालते हुए दर्शन के कुछ विद्यार्थी और पोषक यह समझते हैं कि दर्शन के विशिष्ट क्षेत्र में नये चिन्तन की अपेक्षा नहीं है और यह कि प्राचीन दर्शनों का अनुशीलन जीवन की अर्थवत्ता एवं लक्ष्य के बारे में सर्वकालीन प्रासंगिकता रखता है।\n\nकिन्तु यह धारणा सर्वथा स्वीकार करने योग्य नहीं है। मोटे तौर पर कहा जा सकता है कि प्राचीन विचारकों द्वारा संकेतित धर्म, अर्थ तथा काम और मोक्ष ये चार पुरुषार्थ आज भी सर्वग्राह्य हैं। किन्तु तथ्य यह है कि प्रत्येक युग और समाज उक्त पुरुषार्थ को अपने ढंग से परिभाषित तथा व्याख्यायित करता है। हमारे प्राचीन स्मृतिकार तथा धर्मसूत्रों के प्रणेता समाज-व्यवस्था और व्यक्ति-जीवन की चर्या के बारे में कुछ विचार रखते थे, आज वे विचार अपने मूल रूप में ग्रहण नहीं किये जा सकते। आज विभिन्न कार्यक्षेत्रों में रिटायरमेण्ट अथवा सेना-निवृत्ति की अवस्था स्वीकार की जा सकती है, सम्भवतः पुराने युगों में तुलनीय नियम नहीं थे। उस समय आदर्श स्थिति यह समझी जाती थी कि व्यक्ति पचास वर्ष पार करते हुए वानप्रस्थी बन जाए और इसके बाद संन्यासी। आज जनसंख्या के विस्फोट के युग में धरती पर ऐसे स्थान नहीं रह गये हैं जहाँ वानप्रस्थ तथा संन्यास आश्रमों में प्रविष्ट होने वाले जन फल आदि का आहार लेते हुए जीवन-यापन कर सकें। यों आज भी श्री अरविन्द, महर्षि रमण तथा गाँधी जी के कुछ अनुयायी आश्रमों में रहने की सुविधा पा सके हैं, किन्तु वस्तुतः वैसी सुविधाएँ हर किसी को उपलब्ध नहीं हैं। निष्कर्ष यह कि इतिहास के बदलते माहौल में हमारी जीवन सम्बन्धी समस्याओं एवं मान्यताओं का स्वरूप भी बहुत कुछ बदल गया है। ध्यातव्य है कि हमारे दर्शन और हिन्दू-संस्कृति के अन्यतम व्याख्याता डॉ॰ राधाकष्णन् प्राचीन अर्थ में न वानप्रस्थी बने न संन्यासी।\n\nदार्शनिक चिन्तन के उपयोग को समझने की कोशिश में प्रस्तुत लेखक ने यह अभिमत प्रकट किया है कि दर्शन किसी संस्कृति का आत्मावगति (self-awareness) है। उक्त मान्यता को हम दो उदाहरण देकर स्पष्ट करेंगे। आज का युग जनतन्त्र का युग कहा जाता है। जनतंत्र के तहत प्रायः समस्त नागरिकों को समान अधिकार होते हैं। आदर्श जनतंत्र में समस्त नागरिकों, विशेषतः उनकी सन्तानों को समान सुविधाएँ उपलब्ध होनी चाहिए। इन सुविधाओं में शिक्षा तथा योग्यता के अनुरूप जीविका की सुविधाएँ मुख्य हैं। दूसरे, वर्तमान युग में जाति या वर्ग-विशेष के अन्तर्गत जन्म लेने को महत्व नहीं दिया जाता। यह दूसरी बात है कि प्रत्येक बालक को उसके स्वाभाविक रुझानों एवं योग्यता के अनुरूप शिक्षा एवं कार्य-क्षेत्र का प्रावधान उचित समझा जाता है। जन्मना जाति का सिद्धान्त आज किसी सभ्य समाज में ग्राह्म नहीं माना जाता। जर्मनी के तानाशाह हिटलर का विचार था कि जर्मन लोगों तथा आर्य-जातियों को इतर समूहों पर शासन करने का जन्मसिद्ध अधिकार है। हिटलर ने यहूदी कहे जाने वाले जन-समूहों को जर्मनी से निकाल बाहर करने की पेशकश की। ध्यातव्य है कि कथित यहूदी जाति के सदस्य विशेषतः इधर के इतिहास में, विभिन्न क्षेत्रों में उल्लेखनीय कार्य करते रहे हैं। उदाहरण के लिए इधर वैज्ञानिक अन्वेषण एवं आर्थिक राजनीतिक व्यवस्था के सम्बन्ध में कई जर्मनी विचारकों ने उल्लेखनीय नये विचार दिये हैं। यह एक ऐतिहासिक संयोग है कि बीसवीं शती के कतिपय प्रख्यात वैचारिक नेता यहूदी थे, जैसे मनोविज्ञान के क्षेत्र में फ्रायड, आर्थिक-रातनीतिक क्षेत्र में कार्ल मार्क्स और भौतिक विज्ञान के क्षेत्र में अलबर्ट आइन्स्टाइन।\n\n\n", "id": "101646", "title": "दर्शन का इतिहास"}
{"url": "https://hi.wikipedia.org/wiki?curid=101647", "text": "हिन्दी रत्न सम्मान\n\nहिन्दी रत्न सम्मान किसी अहिन्दीभाषी व्यक्ति को राजभाषा हिन्दी में योगदान के लिए प्रदान किया जाता है। यह पुरस्कार हिन्दी भवन द्वारा पं. भीमसेन विद्यालंकार की स्मृति में दिया जाता है जिसमें प्रशस्तिपत्र, एक लाख रुपए नकद, शाल और श्रीफल देकर सम्मानित किया जाता है।\n\nसन् २००९ के लिये हिन्दी रत्न सम्मान भारतीय रंगकर्म के शलाका पुरुष इब्राहिम अलकाजी को हिन्दी एवं भारतीय भाषाओं के रंगकर्म के संबंध में उनके योगदान के लिए दिया गया गया। इस सम्मान से सम्मानित होने वाले अलकाजी 12 वें व्यक्ति हैं।\n\nइससे पहले हिन्दी रत्न सम्मान से नामगिरि राजगोपालन, बी एस शांताबाई, राधागोविंद थोड़ाम, बालशौरि रेड्डी, चमनलाल सप्रू, जसदेवसिंह, पद्मा सचदेव, डॉ॰ वेणुगोपाल कृष्ण, साइजी माकिनो, अमीन सयानी और नवजोतसिंह सिद्धू सम्मानित हो चुके हैं।\n", "id": "101647", "title": "हिन्दी रत्न सम्मान"}
{"url": "https://hi.wikipedia.org/wiki?curid=101649", "text": "वायूढ़ प्रक्रिया\n\nवायूढ़ या वातोढ़ प्रक्रिया वायु की उस क्षमता से संबंधित है, जिसके द्वारा यह पृथ्वी या अन्य किसी ग्रह की सतह को आकार देती है। वायु पदार्थों का अपरदन, परिवहन और निक्षेपन कर सकती है और विशेषकर उन क्षेत्रों में जहाँ वनस्पति विरल हो और जहाँ असंपिण्डित अवसादों की एक बड़ी मात्रा उपलब्ध हो वायु एक प्रभावी कारक की भूमिका निभाती है। हालांकि जल वायु की तुलना में अधिक शक्तिशाली है, पर वायूढ़ प्रक्रियायें शुष्क वातावरण जैसे कि मरुस्थल में महत्वपूर्ण हैं।\n\nIt is my suggestion that it should be more solid than present.\n", "id": "101649", "title": "वायूढ़ प्रक्रिया"}
{"url": "https://hi.wikipedia.org/wiki?curid=101652", "text": "यूको बैंक\n\nयूको बैंक भारत का एक प्रमुख बैंक है और इसका मुख्यालय कोलकाता में है। \nसन् 1942 के ऐतिहासिक ‘भारत छोड़ो’ आंदोलन के बाद वास्तविक भारतीय बैंक की परिकल्पना भारतीय औद्योगिक पुनर्जागरण के प्रवर पुरोधा श्री घनश्याम दास बिड़ला ने की थी। शीघ्र ही इस नवोदित परिकल्पना को मूर्त रूप मिला और 6 जनवरी, 1943 को दि यूनाइटेड कमर्शियल बैंक लिमिटेड की स्थापना हुई, जिसका पंजीकृत और प्रधान कार्यालय कोलकाता में खुला। प्रथम निदेशक मंडल में समाज के हर क्षेत्र से देश के प्रतिष्ठित व्यक्तियों का प्रतिनिधित्व था। बैंक ने अपनी इस अखिल भारतीय छवि को अक्षुण्ण रखा है – निदेशक मंडल के गठन के मामले में ही नहीं वरन देश भर में तथा सिंगापुर एवं हांगकांग जैसे विदेशी केन्द्रों में अपनी 2500 से भी अधिक शाखाओं के भौगोलिक विस्तार के मामले में भी। \n\nविस्तार और सुदृढ़ता के यात्रा क्रम में 19 जुलाई, 1969 को भारत सरकार के शत-प्रतिशत स्वामित्व के साथ हमारा बैंक यूनाईटेड कमर्शियल बैंक के नाम से राष्ट्रीयकृत हुआ। इस ऐतिहासिक घटना ने बैंक की सोच और क्रियाकलापों में आमूल-चूल परिवर्तन किया। बैंक ने अब तक चली आ रही वर्ग बैंकिंग के स्थान पर सरकार की सार्वजनिक बैंकिंग की सामाजिक–राजनैतिक अवधारणा को अपनाया। वर्ष 2003-04 के दौरान बैंक रु. 200 करोड़ का आईपीओ लेकर बाजार में आया और अब यह एक सूचीबद्ध कंपनी है। 31.03.2012 की स्थिति को बैंक में सरकार की शेयरधारिता 65.19 प्रतिशत थी। शाखाओं का विस्तार, विशेषत: ग्रामीण क्षेत्रों में द्रुत गति से हुआ तथा बैंक ने प्राथमिकताप्राप्त क्षेत्रों को वित्तपोषित करने के क्षेत्र में एवं अन्यान्य सामाजिक उन्नयन प्रकल्पों के क्षेत्र में कई विशिष्टताएं हासिल कीं। विकास की पृष्ठभूमि में व्यावसायिक प्रगति के लिए सन् 1972 में बैंक का सांगठनिक पुनर्गठन हुआ। इसके फलस्वरूप कार्य-विशेषज्ञता, प्रशासनिक विकेंद्रीकरण, कार्मिक निपुणता और अभिवृत्ति विकसित हुई। साथ ही सरकार के गरीबी उन्मूलन कार्यक्रमों पर अमल चलता रहा तथा बैंक के संयोजकत्व में वर्ष 1983 में ओडिशा एवं हिमाचल प्रदेश में राज्य-स्तरीय बैंकर्स समिति की स्थापना हुई। \n\nवर्ष 1985 में बैंक के इतिहास में एक नया अध्याय तब जुड़ा जब संसद के अधिनियम के तहत इसका नाम परिवर्तित कर यूको बैंक रखा गया। नाम परिवर्तन के बावजूद हमारे प्रति बैंक के ग्राहकों का सौहार्द बना रहा और और सामाजिक दायित्वों के प्रति हमारी प्रतिबद्धता बरकरार रही। आज भी देश के एक प्रभावी बैंक के रूप में हमारा बैंक सुख्यात है। यूको बैंक ने एक लंबी यात्रा तय की है और अपनी समस्त आंतरिक क्षमताओं के कारण यह ग्राहकों का मित्र बैंक तथा निपुण बैंकर का प्रतीक बन गया है। वस्तुत: यूको बैंक आपके विश्वास का सम्मान करता है।", "id": "101652", "title": "यूको बैंक"}
{"url": "https://hi.wikipedia.org/wiki?curid=101657", "text": "आई टी सी लिमिटेड\n\nआई। टी.सी. लिमिटेड (पूर्व नाम: इम्पीरियल टोबैको कंपनी), भारत में एक तंबाकू कंपनी है। 1910 में अंग्रेजी तंबाकू कंपनी इम्पीरियल ने इसका गठन किया था। इसका टर्न ओवर $ 4.75 बिलियन है। यह भारत की निजी कंपनियों में कर-पूर्व लाभ की दृष्टि से दूसरे स्थान पर आती है।\n\n2013 के अनुसार इसके लाभ का 30.54% हिस्सा इम्पीरियल टोबैको के पास है।\n\n", "id": "101657", "title": "आई टी सी लिमिटेड"}
{"url": "https://hi.wikipedia.org/wiki?curid=101664", "text": "कोल इण्डिया लिमिटेड\n\nकोल इंडिया लिमिटेड (CIL) एक भारत का सार्वजनिक प्रतिष्ठान है। यह भारत और विश्व में भी सबसे बड़ी कोयला खनन कंपनी है। यह भारत सरकार के पूर्ण स्वामित्व वाली कंपनी है, जो कोयला मंत्रालय, भारत सरकार के अधीनस्थ है। यह कोयला खनन एवं उत्पादन में लगी कंपनी है। यह अनुसूची 'ए' ‘नवरत्न’ सार्वजनिक क्षेत्र उपक्रम है। इसका मुख्यालय कोलकाता, पश्चिम बंगाल में स्थित है।\n\n31 मार्च 2010 तक इसके संचालन में भारत के आठ राज्यों के 21 प्रमुख कोयला खनन क्षेत्रों के 471 खान थे, जिनमें 273 भूमिगत खान, 163 खुली खान और 35 मिश्रित खान (भूमिगत और खुली खानों का मिश्रण) शामिल थे | हम 17 कोयला परिष्करण सुविधाओं का भी संचालन कर रहे थे, जिनका समग्र फीडस्टॉक क्षमता सालाना 39.40 मिलियन टन की है | हमारा इरादा है इसके अतिरिक्त सालाना 111.10 मिलियन टन की समग्र फीडस्टॉक क्षमता के 20 और कोयला परिष्करण सुविधाओं का विकास करना | इस के अलावा हमने 85 अस्पतालों और 424 औषधालयों के सेवाएं भी प्रदान किये |\n\nइंडियन इंस्टिट्यूट ऑफ़ कोल मैनजमेंट (आई.आई.सी.एम.) सी.आई.एल. के तहत संचालित है और अधिकारियों के लिए विभिन्न बहु–अनुशासनात्मक प्रबंधन विकास कार्यक्रम प्रदान करता है |\n\nकोल इंडिया के प्रमुख उपभोक्ता बिजली और इस्पात क्षेत्र हैं | अन्य क्षेत्रों में सीमेंट, उर्वरक, ईंट भट्टे और विभिन्न लघु उद्योग शामिल हैं | हम तरह तरह के अनुप्रयोगों के लिए विभिन्न ग्रेड के कोकिंग और गैर कोकिंग कोयले का उत्पादन करते है |\n\nकोल इंडिया के 9 प्रत्यक्ष और 2 अप्रत्यक्ष अनुषंगी कंपनियां हैं, जो नीचे सूचीबद्ध हैं:\n\n\n\n\n\n\n\n\n\n\n\n\n\n\n\n", "id": "101664", "title": "कोल इण्डिया लिमिटेड"}
{"url": "https://hi.wikipedia.org/wiki?curid=101669", "text": "बिड़ला कॉर्पोरेशन\n\nबिरला कॉर्पोरेशन लिमिटेड, कोलकाता में स्थित एक भारतीय कंपनी है। यह बिरला समूह की कंपनी है।\n", "id": "101669", "title": "बिड़ला कॉर्पोरेशन"}
{"url": "https://hi.wikipedia.org/wiki?curid=101672", "text": "बाटा शूज़\n\nबाटा शूज़ चेक गणराज्य में आरंभ हुई एक जूता कंपनी है।\n\n", "id": "101672", "title": "बाटा शूज़"}
{"url": "https://hi.wikipedia.org/wiki?curid=101675", "text": "कोलकाता स्टॉक एक्स्चेंज\n\nकैल्कटा स्टॉक एक्स्चेंज एसोसियेशन लिमिटेड, प्रचलित नाम: कैल्कटा स्टॉक एक्स्चेंज, लायोन्स रेंज, कोलकाता, भारत में स्थित है। यह १९०८ में स्थापित हुआ भारत का दूसरा सबसे बड़ा बोर्स है।\n\n", "id": "101675", "title": "कोलकाता स्टॉक एक्स्चेंज"}
{"url": "https://hi.wikipedia.org/wiki?curid=101683", "text": "प्रगतिवाद\n\nप्रगतिवाद (Progressivism) एक राजनैतिक एवं सामाजिक शब्द है। यह उन विचारधाराओं (ideologies) एवं आन्दोलनों के सन्दर्भ में प्रयुक्त किया जाता है जो आर्थिक एवं सामाजिक नीतियों में परिवर्तन या सुधार के पक्षधर हैं। ऐतिहासिक दृष्टि से अमेरिका में प्रगतिवाद २०वीं शती के आरम्भ में अपने शीर्ष पर था जब गृह-युद्ध समाप्त हुआ और बहुत तेजी से औद्योगीकरण आरम्भ हुआ।\n\n", "id": "101683", "title": "प्रगतिवाद"}
{"url": "https://hi.wikipedia.org/wiki?curid=101686", "text": "रामसर सम्मेलन\n\nरामसर सम्मेलन नम भूमि के संरक्षण के लिए विश्व स्तरीय प्रयास है। भविष्य के लिए झीलों एवं नम भूमि का संरक्षण‘ विषय पर आधारित इस सम्मेलन का आयोजन भारत सरकार के पर्यावरण एवं वन मंत्रलय द्वारा राजस्थान सरकार एवं इन्टरनेशनल लेक एन्वायरन्मेंट कमेटी, जापान के सहयोग से किया गया है। बढते शहरीकरण एवं औद्योगीकरण के कारण विश्व भर में झीलों को अनेक प्रकार से क्षति पहुंची है। इसी कारण से सभी देशों में झीलों के पुनरूद्धार एवं उनकी जल की गुणवत्ता को सुधारने के लिए सघन प्रयास किये गये हैं। \n\nभारत पहला देश है जिसने कि जल प्रदूषण को नियंत्रित करने के लिए व्यापक कानून बनाया और इसी के साथ विश्व स्तर पर संरक्षण प्रयासों के तहत १९७१ में नम भूमि पर आयोजित रामसर कन्वेंशन में भी सक्रिय रूप से भागीदारी की थी। भारत में अनेक झीलों के संरक्षण के प्रयासों को विश्व स्तर पर सराहा गया है। चिल्का झील के पुनरुद्धार के लिए देश को रामसर संरक्षण अवार्ड दिया गया। इसी प्रकार भोपाल झील के संरक्षण कार्य की भी अन्तर्राष्ट्रीय स्तर पर प्रशंसा हुई है। \n\nझीलों तथा नम भूमि के संरक्षण के लिए सर्वप्रथम १९८४ में इस प्रकार का पहला सम्मेलन आयोजित किया गया था तथा इसके बाद दो वर्षों के अंतराल में विश्व के विभिन्न भागों में इसके सम्मेलन निरन्तर हो रहे हैं जो वैज्ञानिक सोच के साथ विकासशील देशों को झीलों तथा नम भूमि के रखरखाव के उपाय सुझाते हैं। उन्होंने आशा प्रकट की कि सम्मेलन में आने वाले सुझाव इस कार्य को एक नई दिशा प्रदान करेंगे।\n\nअल्बानिया, अल्जीरिया, अर्जेंटीना, आर्मेनिया, ऑस्ट्रेलिया, ऑस्ट्रिया, अजर्बैजान, बहामास, बहरीन, बांग्लादेश, बेलारूस, Belgium, Belize, Benin, Bermuda, Bolivia, Bosnia and Herzegovina, Botswana, Brazil, Bulgaria, Burkina Faso, Burundi, Cambodia, Canada, Chad, Chile, China, Colombia, Comoros, Republic of the Congo, Costa Rica, Côte d'Ivoire, Croatia, Cuba, Cyprus, Czech Republic, Democratic Republic of the Congo, Denmark, Djibouti, Dominican Republic, Ecuador, Egypt, El Salvador, Equatorial Guinea, Estonia, Finland, France, Gabon, The Gambia, Georgia, Germany, Ghana, Greece, Guatemala, Guinea, Guinea-Bissau, Honduras, Hungary, Hong Kong, Iceland, भारत, Indonesia, Iran, Ireland, Israel, Italy, Jamaica, Japan, Jordan, Kenya, Kyrgyz Republic, Latvia, Lebanon, Liberia, Libya, Liechtenstein, Lithuania, Luxembourg, Madagascar, Malawi, Malaysia, Mali, Malta, Mauritania, Mauritius, Mexico, Moldova, Monaco, Mongolia, Morocco, Namibia, Nepal, Netherlands, New Zealand, Nicaragua, Niger, Nigeria, Norway, Pakistan, Palau, Panama, Papua New Guinea, Paraguay, Peru, Philippines, Poland, Portugal, Republic of Macedonia, Romania, Russia, Saint Lucia, Senegal, Serbia, Sierra Leone, Slovakia, Slovenia, South Africa, South Korea, Spain, Sri Lanka, Suriname, Sweden, Switzerland, Syria, Tajikistan, Tanzania, Thailand, Togo, Trinidad and Tobago, Tunisia, Turkey, Turkmenistan, Uganda, Ukraine, United Kingdom, United States, Uruguay, Uzbekistan, Venezuela, Vietnam, Zambia, former USSR.\n\nAntigua and Barbuda (02.10.05), Cape Verde (18.11.05), Central African Republic (05.04.06), Iraq (17.02.08), Kazakhstan (15.01.07), Lesotho (01.11.04), Marshall Islands (13.11.04), Montenegro (succ. 03.06.06), Mozambique (03.12.04), Myanmar (17.03.05), Rwanda (01.04.06), Samoa (06.02.05), Seychelles (22.03.05), Sudan (07.05.05), Turkmenistan (03.07.09), United Arab Emirates (29.12.07), Yemen (08.02.08)\n", "id": "101686", "title": "रामसर सम्मेलन"}
{"url": "https://hi.wikipedia.org/wiki?curid=101687", "text": "ईस्ट कैल्कटा वेटलैंड्स\n\nईस्ट कैल्कटा वेटलैंड्स एक प्राकृतिक और कृत्रिम नम-भूमि (वेटलैंड्स) का समूह हैं, जो कोलकाता शहर के पूर्व में स्थित हैं। ये नम-भूमि लगभग १२५ वर्ग किलोमीटर के क्षेत्र में विस्तृत हैं। इनमें खारे पानी की दलदल और नमक के खेत भी हैं। यहीं कई स्थानों पर सीवर निष्कासन भी होता है। \n\nपूर्वी कोलकाता को रामसर सम्मेलन के अन्तर्गत्त \"अन्तर्राशःट्रीय महत्त्व की नम-भूमि\" घोषित किया गया है। यह १९ अगस्त, २००२ को हुए सम्मेलन में निश्चित हुआ था।\n\n", "id": "101687", "title": "ईस्ट कैल्कटा वेटलैंड्स"}
{"url": "https://hi.wikipedia.org/wiki?curid=101688", "text": "विद्यासागर सेतु\n\nविद्यासागर सेतु (प्रचलित नाम: दूसरा हावड़ा ब्रिज) हुगली नदी पर कोलकाता से हावड़ा को जोड़ता हुआ सेतु है। यह सेतु टोल ब्रिज है, किंतु साइकिलों के लिए निःशुल्क है। यह अपने प्रकार के सेतुओं में भारत में सबसे लंबा और एशिया के सबसे लंबे सेतुओं में से एक है। \n\nइस सेतु का नाम उन्नीसवीं शताब्दी के बंगाली समाज-सुधारक ईश्वर चंद्र विद्यासागर के नाम पर रखा गया है। \nइस सेतु के दोनों ओर ही नदी पर दो अन्य बड़े सेतु भी हैं:\n\n", "id": "101688", "title": "विद्यासागर सेतु"}
{"url": "https://hi.wikipedia.org/wiki?curid=101695", "text": "संयुक्त राष्ट्र विकास कार्यक्रम\n\nसंयुक्त राष्ट्र विकास कार्यक्रम (UNDP) एक संयुक्त राष्ट्र संघ का वैश्विक विकास कार्यक्रम है। यह गरीबी कम करने, आधारभूत ढाँचे के विकास और प्रजातांत्रिक प्रशासन को प्रोत्साहित करने का काम करता है। \n\n", "id": "101695", "title": "संयुक्त राष्ट्र विकास कार्यक्रम"}
