{"url": "https://hi.wikipedia.org/wiki?curid=97344", "text": "वैदिक साहित्य\n\nवैदिक साहित्य भारतीय संस्कृति के प्राचीनतम स्वरूप पर प्रकाश डालने वाला तथा विश्व का प्राचीनतम् साहित्य है। वैदिक साहित्य को 'श्रुति' भी कहा जाता है, क्योंकि सृष्टिकर्ता ब्रह्माजी ने विराटपुरुष भगवान् की वेदध्वनि को सुनकर ही प्राप्त किया है। अन्य ऋषियों ने भी इस साहित्य को श्रवण-परम्परा स हीे ग्रहण किया था। वेद के असल मन्त्र भाग को संहिता कहते हैं। वैदिक साहित्य के अन्तर्गत उपर लिखे सभी वेदों के कई उपनिषद, आरण्यक तथा उपवेद आदि भी आते जिनका विवरण नीचे दिया गया है। इनकी भाषा संस्कृत है जिसे अपनी अलग पहचान के अनुसार \"वैदिक संस्कृत\" कहा जाता है - इन संस्कृत शब्दों के प्रयोग और अर्थ कालान्तर में बदल गए या लुप्त हो गए माने जाते हैं। ऐतिहासिक रूप से प्राचीन भारत और हिन्द-आर्य जाति के बारे में इनको एक अच्छा सन्दर्भ माना जाता है। संस्कृत भाषा के प्राचीन रूप को लेकर भी इनका साहित्यिक महत्व बना हुआ है।\n\nरचना के अनुसार प्रत्येक शाखा की वैदिक शब्द-राशि का वर्गीकरण- चार भाग होते हैं। पहले भाग (संहिता) के अलावा हरेक में टीका अथवा भाष्य के तीन स्तर होते हैं। कुल मिलाकर ये हैं :\n\nजब हम चार वेदों का बात करते हैं तो उससे संहिता भाग का ही अर्थ लिया जाता है। उपनिषद (ऋषियों की विवेचना), ब्राह्मण (अर्थ) आदि मंत्र भाग (संहिता) के .हायक ग्रंथ समझे जाते हैं। वेद ४ हैं - ऋक, साम, यजुः और अथर्व।\n\nइस विषय के विद्वानों में पर्याप्त मतभेद है कि वेदों की रचना कब हुई और उनमें किस काल की सभ्यता का वर्णन मिलता है। भारतीय वेदों को अपौरुषेय (किसी पुरुष द्वारा न बनाया हुआ) मानते हैं अतः नित्य होने से उनके काल-निर्धारण का प्रश्न ही नहीं उठता; किन्तु पश्चिमी विद्वान इन्हें ऋषियों की रचना मानते हैं और इसके काल के सम्बन्ध में उन्होंने अनेक कल्पनाएँ की हैं। उनमें पहली कल्पना मैक्समूलर की है। उन्होंने वैदिक साहित्य का काल 1200 ई. पू. से 600 ई. पू. माना है। दूसरी कल्पना जर्मन विद्वान विण्टरनिट्ज की है। उसने वैदिक साहित्य के आरम्भ होने का काल 2500-2000 ई. पू. तक माना। तिलक और याकोबी ने वैदिक साहित्य में वर्णित नक्षत्रों की स्थिति के आधार पर इस साहित्य का आरम्भ काल 4500 ई.पू. माना। श्री अविनाशचन्द्र दास तथा पावगी ने ऋग्वेद में वर्णित भूगर्भ-विषयक साक्षी द्वारा ऋग्वेद को कई लाख वर्ष पूर्व का ठहराया है।\n\nवैदिक साहित्य निम्न भागों में बँटों है-\n\n(1) संहिता, (2) ब्राह्मण और आरण्यक, (3) उपनिषद् (4) वेदांग (5) सूत्र-साहित्य\n\nसंहिता का अर्थ है संग्रह। संहिताओं में विभिन्न देवताओं के स्तुतिपरक मंत्रों का संकलन है। संहिताएँ चार हैं-(1) ऋक् (2) यजुष्, (3) साम और (4) अथर्व प्राचीन परम्परा के अनुसार वेद नित्य और अपौरुषेय हैं। उनकी कभी मनुष्य द्वारा रचना नहीं हुई। सृष्टि के प्रारम्भ में परमात्मा ने इनका प्रकाश अग्नि, वायु आदित्य और अंगिरा नामक ऋषियों को दिया। प्रत्येक वैदिक मन्त्र का देवता और ऋषि होता है। मन्त्र में जिसकी स्तुति की जाय वह उस मन्त्र का देवता है और जिसने मन्त्र के अर्थ का सर्वप्रथम प्रदर्शन किया हो वह उसका ऋषि है। पाश्चात्य विद्वान ऋषियों को ही वेद-मन्त्रों का रचयिता मानते हैं। वैदिक साहित्य को श्रुति भी कहा जाता है, क्योंकि पुराने ऋषियों ने इस साहित्य को श्रवण-परम्परा से ग्रहण किया था। बाद में इस ज्ञान को स्मरण करके जो ग्रन्थ लिखे गए, वे स्मृति कहलाए। श्रुति के शीर्ष स्थान पर उपर्युक्त चार संहिताएँ हैं।\n\nऋग्वेद में 10,600 मन्त्र और 1,028 सूक्त हैं, ये दस मण्डलों में विभक्त हैं। सूक्तों में देवताओं की स्तुतियाँ हैँ। ये बड़ी भव्य, उदात्त और काव्यमयी हैं। इनमें कल्पना की नवीनता, वर्णन की प्रौढ़ता और प्रतिभा की ऊँची उड़ान मिलती है। ‘उषा’ आदि कई देवताओं के वर्णन बड़े हृदयग्राही हैं। पाश्चात्य विद्वान ऋग्वेद की संहिता को सबसे प्राचीन मानते हैं। उनका विचार है कि इसके अधिकांश सूक्तों की रचना पंजाब में हुई। उस समय आर्य अफगानिस्तान से गंगा-यमुना तक के प्रदेशों में फैले हुए थे। उनके मत में ऋग्वेद में कुभा (काबुल), सुवास्तु (स्वात), क्रमु (कुर्रम), गोमती (गोमल), सिन्धु, गंगा, यमुना सरस्वती तथा पंजाब की पाँच नदियों शतुद्रि (सतलुज), विपाशा (व्यास), परुष्णी (रावी), असिवनी (चनाब) और वितस्ता (झेलम) का उल्लेख है। इन नदियों से सिंचित प्रदेश भारत में आर्य-सभ्यता का जन्म-स्थान माना जाता है।\n\nइसमें यज्ञ-विषयक मन्त्रों का संग्रह है। इनका प्रयोग यज्ञ के समय अध्वर्यु नामक पुरोहित किया करता था। यजुर्वेद में 40 अध्याय हैं। तथा १९७५ मन्त्र निहित है । पाश्चात्य विद्वान इसे ऋग्वेद से काफी समय बाद का मानते हैं। ऋग्वेद में आर्यों का कार्य-क्षेत्र पंजाब है, इसमें कुरु-पांचाल। कुरु सतलुज यमुना का मध्यवर्ती भू-भाग (वर्तमान अम्बाला डिवीज़न) है और पांचाल गंगा-यमुना का दोआब था। इसी समय से गंगा-यमुना का प्रदेश आर्य-सभ्यता का केन्द्र हो गया। ऋग्वेद का धर्म उपासना-प्रधान था, किन्तु यजुर्वेद के दो भेद हैं-कृष्ण यजुष् और शुक्ल यजुष्। दोनों के स्वरूप में बड़ा अन्तर है, पहले में केवल मन्त्रों का संग्रह है और दूसरे में छन्दोबद्ध मन्त्रों के साथ गद्यात्मक भाग सभी है।\n\nइसमें गेय मन्त्रों का संग्रह है। यज्ञ के अवसर पर जिस देवता के लिए होम किया जाता था, उसे बुलाने के लिए उद्गाता उचित स्वर में उस देवता का स्तुति-मन्त्र गाता था। इस गायन को ‘साम’ कहते थे। प्रायः ऋचाएँ ही गाई जाती थीं। अतः समस्त सामवेद में ऋचाएँ ही हैं। इनकी संख्या 1,549 है। इनमें से केवल 75 ही नई हैं, बाकी सब ऋग्वेद से ली गईं हैं। भारतीय संगीत का मूल सामवेद में उपलब्ध होता है।\n\nइसका यज्ञों से बहुत कम सम्बन्ध है। इसमें आयुर्वेद सम्बन्धी सामग्री अधिक है। इसका प्रतिपाद्य विषय विभिन्न प्रकार की ओषधियाँ, ज्वर, पीलिया, सर्पदंश, विष-प्रभाव को दूर करने के मन्त्र सूर्य की स्वास्थ्य-शक्ति, रोगोत्पादक कीटाणुओ के शमन अदि का वर्णन है , इस वेद में यज्ञ करने के लाभ को तथा यज्ञ से पर्यावरण की रक्षा का भी वर्णन है । वे इसमें आर्य और अनार्य धार्मिक विचारों का सम्मिश्रण देखते हैं, किन्तु वस्तुतः इसमें राजनीति तथा समाज-शास्त्र के अनेक ऊँचे सिद्धान्त हैं। इसमें 20 काण्ड, 34 प्रपाठक, 111 अनुवाक, 731 सूक्त तथा 5,839 मन्त्र हैं, इनमें 1200 के लगभग मन्त्र ऋग्वेद से लिए गए हैं। उपर कहे गए चारौं संहिताएं पहले एक ही जगह थे वेदव्यासने यज्ञसिद्धिके लिए चार भागमे विभाजन कीया था |\n\nप्राचीन काल में वेदों की रक्षा गुरु-शिष्य परम्परा द्वारा होती थी। इनका लिखित एवं निश्चित स्वरूप न होने से वेदों के स्वरूप में कुछ भेद आने लगा और इनकी शाखाओं का विकास हुआ। ऋग्वेद की पाँच शाखाएँ थीं - शैशिरीयशाकल, बाष्कल, आश्वलायन, शांखायन और माण्डूकेय। इनमें अब पहली शाखा ही उपलब्ध होती है। यह शाखा आद्त्य सम्प्रदायका है| शुक्ल यजुर्वेद की दो प्रधान शाखाएँ हैं - माध्यंदिन और काण्व। पहली उत्तरी भारत में मिलती है और दूसरी महाराष्ट्र में। इनमें अधिक भेद नहीं है। कृष्ण यजुर्वेद की आजकल चार शाखाएँ मिलती हैं - तैत्तिरीय मैत्रायणी, काटक, कठ तथा कापिष्ठल संहिता। इनमें दूसरी-तीसरी पहली से मिलती हैं, क्रम में थोड़ा ही अन्तर है। चौथी शाखा आधी ही मिली है। यह वेद ब्रह्मसम्प्रदायका है | सामवेद की दो शाखाएँ थीं - कौथुम और राणायनीय। इसमें कौथुम का केवल सातवाँ प्रपाठक मिलता है। यह शाखा भी आदित्य सम्प्रदायका है| अथर्ववेद की दो शाखाएँ उपलब्ध हैं-पैप्पलाद और शौनक। वर्तमान समयमे शौनक शाखा ही पूर्णरुपमे प्राप्त होता है यह शाखा आदित्यसम्प्रदायका है |\n\nयद्यपि प्राचीन परम्परामें मन्त्रब्राह्मणयोः वेदनामधेयम् के अनुसार ब्राह्मण वेदका ही एकभाग है | तथापि संहिताओं के बाद ब्राह्मण-ग्रन्थों का निर्माण हुआ माना जाता है। इनमें यज्ञों के कर्मकाण्ड का विस्तृत वर्णन है, साथ ही शब्दों की व्युत्पत्तियाँ तथा प्राचीन राजाओं और ऋषियों की कथाएँ तथा सृष्टि-सम्बन्धी विचार हैं। प्रत्येक वेद के अपने ब्राह्मण हैं। ऋग्वेद के दो ब्राह्मण हैं - (1) ऐतरेय और (2) कौषीतकी। ऐतरेय में 40 अध्याय और आठ पंचिकाएँ हैं, इसमें अग्निष्टोम, गवामयन, द्वादशाह आदि सोमयागों, अग्निहोत्र तथा राज्यभिषेक का विस्तृत ऐतरेय ब्राह्मण-जैसा ही है। इनसे तत्कालीन इतिहास पर काफी प्रकाश पड़ता है। ऐतरेय में शुनःशेप की प्रसिद्ध कथा है। कौषीतकी से प्रतीत होता है कि उत्तर भारत में भाषा के सम्यक् अध्ययन पर बहुत बल दिया जाता था। शुक्ल यजुर्वेद का ब्राह्मण शतपथ के नाम से प्रसिद्ध है, क्योंकि इसमें सौ अध्याय हैँ। ऋग्वेद के बाद प्राचीन इतिहास की सबसे अधिक जानकारी इसी से मिलती है। इसमें यज्ञों के विस्तृत वर्णन के साथ अनेक प्राचीन आख्यानों, व्युत्पत्तियों तथा सामाजिक बातों का वर्णन है। इसके समय में कुरु-पांचाल आर्य संस्कृति का केन्द्र था, इसमें पुरूरवा और उर्वशी की प्रणय-गाथा, च्यवन ऋषि तथा महा प्रलय का आख्यान, जनमेजय, शकुन्तला और भरत का उल्लेख है। सामवेद के अनेक ब्राह्मणों में से पंचविंश या ताण्ड्य ही महत्त्वपूर्ण है। अथर्ववेद का ब्राह्मण गोपथ के नाम से प्रसिद्ध है।\n\nब्राह्मणों के अन्त में कुछ ऐसे अध्याय भी मिलते हैं जो गाँवों या नगरों में नहीं पढ़ जाते थे। इनका अध्ययन-अध्यापन गाँवों से दूर अरण्यों (वनों) में होता था, अतः इन्हें आरण्यक कहते हैं। गृहस्थाश्रम में यज्ञविधि का निर्देश करने के लिए ब्राह्मण-ग्रन्थ उपयोगी थे और उसके बाद वानप्रस्थ आश्रम में वनवासी आर्य यज्ञ के रहस्यों और दार्शनिक तत्त्वों का विवेचन करने वाले आरण्यकों का अध्ययन करते थे। उपनिषदों का इन्हीं आरण्यकों से विकास हुआ।\n\nउपनिषदों में मानव-जीवन और विश्व के गूढ़तम प्रश्नों को सुलझाने का प्रयत्न किया गया है। ये भारतीय अध्यात्म-शास्त्र के देदीप्यमान रत्न हैं। इनका मुख्य विषय ब्रह्म-विद्या का प्रतिपादन है। वैदिक साहित्य में इनका स्थान सबसे अन्त में होने से ये ‘वेदान्त’ भी कहलाते हैं। इनमें जीव और ब्रह्म की एकता के प्रतिपादन द्वारा ऊँची-से-ऊँची दार्शनिक उड़ाने ली गई है। भारतीय ऋषियों ने गम्भीरतम चिन्तन से जिन आध्यात्मिक तत्त्वों का साक्षात्कार किया, उपनिषद उनका अमूल्य कोष हैं। इनमें अनेक शतकों की तत्त्व-चिन्ता का परिणाम है। मुक्तिकोपनिषद् चारों वेदों से सम्बद्ध 108 उपनिषद् गिनाये गए हैं, किन्तु 11 उपनिषद् ही अधिक प्रसिद्ध हैं-ईश, केन, कठ, प्रश्न, मुण्डक, माण्डूक्य, तैत्तिरीय, ऐतरेय, छान्दोग्य, बृहदारण्यक और श्वेताश्वतर इनमें छान्दोग्य और बृहदारण्यक अधिक प्राचीन और महत्त्वपूर्ण माने जाते हैं। वैदिक साहित्यका यह सिद्धान्त देखा जाता है प्रत्येक मन्त्रभागमे एक और ब्राह्मणभागमे एक उपनिषद उपदिष्ट थे | अब प्राय लुप्त होगए| अब भी यह सिद्धान्त शुक्ल यजुर्वेदमे बचा है- ईशावास्योनिषद मन्त्रोपनिषद है और बृहदारण्यकोपनिषद ब्राह्मणोपनिषद है |\n\nवैदिक साहित्य के विशाल एवं जटिल होने पर कर्मकाण्ड से सम्बद्ध सिद्धान्तों को एक नवीन रूप दिया गया। कम-से-कम शब्दों में अधिक-से-अधिक अर्थ-प्रतिपादन करने वाले छोटे-छोटे वाक्यों में सब महत्त्वपूर्ण विधि-विधान प्रकट किये जाने लगे। इन सारगर्भित वाक्यों को सूत्र कहा जाता था। कर्मकाण्ड-सम्बन्धी सूत्र-साहित्य को चार भागों में बाँटा गया-\n\n(1) श्रौत सूत्र (2) गृह्य सूत्र (3) धर्म सूत्र और (4) शुल्ब सूत्र\n\nपहले में वैदिक यज्ञ सम्बन्धी कर्मकाण्ड का वर्णन है। दूसरे में गृहस्थ के दैनिक यज्ञों का, तीसरे में सामाजिक नियमों का और चौथे में यज्ञ-वेदियों के निर्माण का। \n\nश्रौत का अर्थ है श्रुति (वेद) से सम्बद्ध यज्ञ याग। अतः श्रौत सूत्रों में तीन प्रकार की अग्नियों के आधान अग्निहोत्र, दर्श पौर्णमास, चातुर्मास्यादि साधारण यज्ञों तथा अग्निष्टोम आदि सोमयागों का वर्णन है। ये भारत की प्राचीन यज्ञ-पद्धति पर बहुत प्रकाश डालते हैं। ऋग्वेद के दो श्रौत सूत्र हैं-शांखायन और आश्वलायन। शुक्ल यजुर्वेद का एक-कात्यायनः कृष्ण यजुर्वेद के छः सूत्र हैं-आपस्तम्ब, हिरण्यकेशी, बौधायन, भारद्वाज, मानव, वैखानस। सामवेद के लाट्यायन, द्राह्मायण और आर्षेय नामक तीन सूत्र हैं। अथर्ववेद का एक ही वैतान सूत्र है।\n\nइनमें उन विचारों तथा जन्म से मरणपर्यन्त किये जाने वाले संस्कारों का वर्णन है, जिनका अनुष्ठान प्रत्येक हिन्दू-गृहस्थ के लिए आवश्यक समझा जाता था। उपनयन और विवाह-संस्कार का विस्तार से वर्णन है। इन ग्रन्थों के अध्ययन से प्राचीन भारतीय समाज के घरेलू आचार-विचार का तथा विभिन्न प्रान्तों के रीति-रिवाज का परिचय पूर्ण रूप से हो जाता है। ऋग्वेद के गृह्य सूत्र शांखायन और आश्वलायन हैं। शुक्ल यजुर्वेद का पारस्कर, कृष्ण यजुर्वेद के आपस्तम्ब, हिरण्यकेशी, बौधायन, मानव, काठक और वैखानस, सामवेद के गोभिल तथा खादिर और अथर्ववेद का कौशिक। इनमें गोभिलको प्राचीनतम माना जाता है।\n\nधर्मसूत्रों में समाजिक जीवन के नियमों का विस्तार से प्रतिपादन है। वर्णाश्रम-धर्म की विवेचना करते हुए ब्रह्मचारी, गृहस्थ व राजा के कर्त्तव्यों, विवाह के भेदों, दाय की व्यवस्था, निषिद्ध भोजन, शुद्धि, प्रायश्चित्त आदि का विशेष वर्णन है। इन्हीं धर्मसूत्रों से आगे चलकर स्मृतियों की उत्पत्ति हुई, जिनकी व्यवस्थाएँ हिन्दू-समाज में आज तक माननीय समझी जाती हैं। वेद से सम्बद्ध केवल तीन धर्मसूत्र ही अब तक उपलब्ध हो सके हैं-आपस्तम्ब, हिरण्यकेशी व बौधायन। ये कृष्णयजुर्वेद की तैत्तिरीय शाखा से सम्बद्ध हैं। शुक्लयजुर्वेदका शंखलिखित धर्मसूत्र होनेकी बात सुना है |अन्य धर्मसूत्रों में सामवेदसे सम्बद्ध गौतमधर्मसूत्र और ऋग्वेदसे सम्बद्ध वसिष्ठधर्मसूत्र उल्लेखनीय हैं।\n\nइनका सम्बन्ध श्रौतसूत्रों से है। शुल्ब का अर्थ है मापने का डोरा। अपने नाम के अनुसार शुल्ब सूत्रों में यज्ञ-वेदियों को नापना, उनके लिए स्थान का चुनना तथा उनके निर्माण आदि विषयों का विस्तृत वर्णन है। ये भारतीय ज्यामिति के प्राचीनतम स्रोतग्रन्थ हैं।\n\nकाफी समय बीतने के बाद वैदिक साहित्य जटिल एवं कठिन प्रतीत होने लगा। उस समय वेद के अर्थ तथा विषयों का स्पष्टीकरण करने के लिए अनेक सूत्र-ग्रन्थ लिखे जाने लगे। इसलिए इन्हें वेदांग कहा गया। \n\nवेदांग छः हैं-\n\nशिक्षा, छन्द, व्याकरण, निरुक्त, कल्प और ज्योतिष\n\nपहले चार वेद मन्त्रों के शुद्ध उच्चारण और अर्थ समझने के लिए तथा अन्तिम दो धार्मिक कर्मकाण्ड और यज्ञों का समय जानने के लिए आवश्यक हैं। व्याकरण को वेद का मुख कहा जाता है, ज्योतिष को नेत्र, निरुक्त को श्रोत्र, कल्प को हाथ, शिक्षा को नासिका तथा छन्द को दोनों पैर।\n\nउन ग्रन्थों को शिक्षा कहते हैं, जिनकी सहायता से वेद-मन्त्रों के उच्चारण का शुद्ध ज्ञान होता था। वेद-पाठ में स्वरों का विशेष महत्त्व था। इनकी शिक्षा के लिए पृथक् वेदांग बनाया गया। इसमें वर्णों के उच्चारण के अनेक नियम दिये गए हैं। संसार में उच्चारण-शास्त्र की वैज्ञानिक विवेचना करने वाले पहले ग्रन्थ यही हैं। ये वेदों की विभिन्न शाखाओं से सम्बन्ध रखते हैं और प्रातिशाख्य कहलाते हैं। ऋग्वेद अथर्ववेद, वाजसेनीय व तैत्तिरीय संहिता के प्रातिशाख्य मिलते हैं। बाद में इसके आधार पर शिक्षा-ग्रन्थ लिखे गए। इनमें शुक्ल यजुर्वेद की याज्ञवल्क्य-शिक्षा, सामवेद की नारद शिक्षा और पाणिनि की पाणिनीय शिक्षा मुख्य हैं\n\nवैदिक मन्त्र छन्दोवद्ध हैं। छन्दों का ठीक ज्ञान बिना प्राप्त किये, वेद- मन्त्रों का शुद्ध उच्चारण नहीं हो सकता। अतः छन्दों की विस्तृत विवेचना आवश्यक समझी गई। शौनक मुनि के ऋक्प्रातिशाख्य में, शांखायन श्रौतसूत्र में तथा सामवेद से सम्बद्ध निदान सूत्र में इस शास्त्र का व्यवस्थित वर्णन है। किन्तु इस वेदांग का एकमात्र स्वतन्त्र ग्रन्थ पिंगलाचार्य-प्रणीत छन्द सूत्र है। इसमें वैदिक और लौकिक दोनों प्रकार के छन्दों का वर्णन है।\n\nइस अंग का उद्देश्य सन्धि, शब्द-रूप, धातु-रूप तथा इनकी निर्माण-पद्धति का ज्ञान कराना था। इस समय व्याकरण का सबसे प्रसिद्ध ग्रन्थ पाणिनी का अष्टाध्यायी है; किन्तु व्याकरण का विचार ब्राह्मण-ग्रन्थों के समय से शुरू हो गया था। पाणिनी से पहले गार्ग्य, स्फोटायन, भारद्वाज आदि व्याकरण के अनेक महान आचार्य हो चुके थे। इन सबके ग्रन्थ अब लुप्त हो चुके हैं।\n\nइसमें वैदिक शब्दों की व्युत्पत्ति दिखाई जाती थी। प्राचीन काल में वेद के कठिन शब्दों की क्रमबद्ध तालिका और कोश निघंटु कहलाते थे और इनकी व्याख्या निरुक्त में होती थी। आजकल केवल यास्काचार्य का निरुक्त ही उपलब्ध होता है। इसका समय 800 ई. पू. के लगभग है।\n\nवैदिक युग में यह धारणा थी कि वेदों का उद्देश्य यज्ञों का प्रतिपादन है। यज्ञ उचित काल और मुहूर्त में किये जाने से ही फलदायक होते हैं। अतः काल-ज्ञान के लिए ज्योतिष का ज्ञान अत्यावश्यक माना गया | इस प्रकार ज्योतिषका ज्ञाताको यज्ञवेत्ता जाना गया | इस प्रकार ज्योतिष शास्त्रका विकास हुआ। यह वेद का अंग समझा जाने लगा। इसका प्राचीनतम ग्रन्थ लगधमुनि-रचित वेदांग ज्योतिष पञ्चसंवत्सरमयं इत्यादि ४४ श्लोकात्मक है। नेपालमें इस ग्रन्थके आधार पर बना वैदिक तिथिपत्रम् व्यवहारमें लाया गया है |\n\nश्रौत,गृह्य,धर्म एवं शुल्ब नामक चारौं प्रकारके सूत्रौंको ही कल्पसूत्र कहते हैं। इनका वर्णन ऊपर किया जा चुका है।\n\n", "id": "97344", "title": "वैदिक साहित्य"}
{"url": "https://hi.wikipedia.org/wiki?curid=97362", "text": "461 फिफ्थ एवेन्यू\n\nमिडटाउन मैनहट्टन के ग्रांड सेंट्रल टर्मिनल इलाके में 40वें मार्ग पर 28 मंजिली इमारत 461 फिफ्थ एवन्यू स्थित है। इस भवन का निर्माण 1988 में मित्सुई फुदोसान डेवेलवमेंट समूह द्वारा किया गया था। इस इमारत का नक्शा स्कीदमोर, ओविंग्स और मेरिल द्वारा तैयार किया गया था।\n", "id": "97362", "title": "461 फिफ्थ एवेन्यू"}
{"url": "https://hi.wikipedia.org/wiki?curid=97365", "text": "उत्तरी अटलांटिक महासागर\n\nउत्तरी अटलांटिक महासागर अटलांटिक महासागर का उत्तरी भाग है।\n\nअटलांटिक महासागर\n", "id": "97365", "title": "उत्तरी अटलांटिक महासागर"}
{"url": "https://hi.wikipedia.org/wiki?curid=97367", "text": "उत्तरी प्रशांत महासागर\n\nउत्तरी प्रशांत महासागर प्रशांत महासागर का उत्तरी भाग है।\n", "id": "97367", "title": "उत्तरी प्रशांत महासागर"}
{"url": "https://hi.wikipedia.org/wiki?curid=97387", "text": "महाअमेरिका\n\nमहाअमेरिका या अमेरिका उत्तर और दक्षिण अमेरिका संयुक रूप से कहा जाता है। महाअमेरिका में पृथ्वी के कुल भूभाग का २८.४ % (या कुल सतह का ८.३%) आता है और कुल जनसंख्या का १३.५% (या लगभग ९० करोड़)।\n\nअमेरिका को नई दुनिया के नाम से भी जाना जाता है क्योंकि १५ वीं सदी में ही इन महाद्वीपों की खोज यूरोपियनों द्वारा की गई थी। हालांकि इससे पहले यह क्षेत्र वाइकिंग और इनूइट लोगों और स्थानिय लोगों को ज्ञात था।\n\n\"अमेरिका\" शब्द को हिन्दी और अन्य बहुत सी भाषाओं में अधिकांशतः संयुक्त राज्य अमेरिका के लिए प्रयुक्त किया जाता है जो तकनीकी रूप से सही नहीं है क्योंकि अमेरिका शब्द यूरोप के लोगों द्वारा इस पूरी नई दुनिया के लिए प्रयुक्त किया गया था नाकि वर्तमान संयुक्त राज्य अमेरिका के लिए।\n\nदक्षिण अमेरिका लगभग १३.५ करोड़ वर्ष पूर्व गोन्डावा के पश्चिमी भाग से टूट कर अलग हो गया और एक बिल्कुल अलग महाद्वीप बन गया। फिर १.५ करोड़ वर्ष पूर्व कैरिबियाई और प्रशान्त पट्टियों के बीच हुई उथल-पुथल के कारण यहाँ बहुत से ज्वालामुखी विस्फोट हुए और कई नए द्वीपों का जन्म हुआ और उस द्वीपसमूह का भी जहाँ पर आज मध्य अमेरिका के देश बसे हुए हैं। दोनों महाद्वीपों के बीच का अन्तर पत्थरों के कटाव और ज्वालामुखीय पदार्थ के कारण भर गया। आज से लगभग ३० लाख वर्ष पूर्व उत्तर और दक्षिण अमेरिका उस स्थान पर जुड़ गए जहाँ पर आज पनामा नहर स्थित है और इस प्रकार एक महाअमेरिकी महाद्वीप का जन्म हुआ।\n\nपुरातात्विक खोजें यह बताती हैं की लगभग १०,००० ईसा पूर्व में यहाँ क्लोविस नामक एक सभ्यता का विकास हुआ था। इस बात को लेकर मतभेद है की यह अमेरिका में प्रथम मानवीय उपस्थिति थी या नहीं, जबकि अन्य कई पुरातात्विक यह मानते हैं की महाअमेरिका में ४०,००० वर्ष पूर्व लोग बसना आरम्भ हो गए थे।\n\nलगभग १००० ईस्वी में उत्तर अमेरिका के आर्कटिक क्षेत्र में इनूइट लोग एशिया से पहुँचना आरम्भ हो गए थे। लगभग इसी समय पर (९८२ ईस्वी) वाइकिंग लिग भी ग्रीनलैंड पहुँच गए थे।\n\nयूरोपीयनों द्वारा बडे़ पैमाने पर महाअमेरिका का उपनिवेशिकरण क्रिस्टोफ़र कोलम्बस की यात्राओं के बाद आरम्भ हुआ, जिसने १४९२ में महाअमेरिका की खोज की थी। महाअमेरिका पहुँचने वाले सर्वप्रथम यूरोपीय स्पेनी और पुर्तगाली थे। यूरोपीय लोग इस नई दुनिया में अपने साथ नई बीमारियाँ भी लेकर आए और इस कारण बहुत से स्थानीय लोगों का समूल नाश हुआ और बड़ी संख्या में मूल लोगों की जनसंख्या में गिरावट आई जबकि यूरोपीय लोग अभी भी यहाँ की स्थानीय जनसंख्या के बहुत बडे़ भाग के साथ सीधे सम्पर्क में नहीं आए थे। स्थानीय और यूरोपीयनों के बीच बहुत से युद्ध भी हुए और इस कारण भी बहुत सी स्थानीय जनसंख्या का सफ़ाया हुआ। प्रथम यूरोपीय अप्रवासी उन शिष्ट मंडलों में यहाँ जो यूरोपीय देशों द्वारा \"नई दुनिया\" के उपनिवेशिकरण के लिए आयोजित किए गए थे। उसके बाद के दशकों और सदियों में यूरोपीय अप्रावसन बड़े पैमाने पर जारी रहा, विशेषकर उन लोगों के लिए जिन्हें देश निकाला दे दिया जाता या वे लोग जो यूरोप में धार्मिक उत्पीड़न से बचेने के लिए यहाँ आ बसे। बहुत से लोग बड़े पैमाने पर अफ़्रीका और एशिया से दासों और अपराधियों को भी लेकर आए।\n\nमहाअमेरिका का सब्से उत्तरी बिन्दू काफेक्लोम्पन द्वीप पर है, जो पृथ्वी का सबसे उत्तरी छोर भी है। सबसे दक्षिणी बिन्दू है दक्षिणी थूले द्वीप समूह, जिसे कभी-कभी अंटार्कटिका का भाग भी माना जाता है। सबसे पूर्वी छोर है \"उत्तरपूर्वी अक्रोतिरि\" जो ग्रीनलैंड में है, जबकि सब्से पश्चिमी छोर है अटोउ द्वीप जो प्रशांत महासागर में स्थित है।\n\nमहाद्वीप का पश्विमी भाग अमेरिकी कोर्डिलेरा द्वारा प्रधानवित है। यह एक पर्वत श्रृंखला है जो लगभग पूरे पश्चिमी तट को घेरे हुए है, दक्षिण अमेरिका में एंडीज़ पर्वत और उत्तर अमेरिका मे रॉकी पर्वत पश्चिमी तट में फैले हुए हैं। अप्पालचियन पर्वत, जो २,३०० किमी में फैले हुए हैं, उत्तर अमेरिका के पूर्वी तट में अलाबामा से नीचे की ओर फैले हुए हैं। उत्तर में आर्कटिक कोर्डिलेरा कनाडा के पूर्वी भाग को घेरे हुए हैं।\n\nमहामेरिका की कुल जनसंख्या है लगभग ८५,८०,००,००० (संयुक्त राष्ट्र के आँकड़ों के अनुसार) जो इस प्रकार विभाजित है:\n\nमहाअमेरिका की जनसंख्या में आठ नस्लीय समूहों या उनके संसर्ग से बनें लोग हैं:\n\nइस संदर्भ में महाअमेरिका एक विजातीय महाद्वीप है जहां पर विश्व के लगभग सभी नस्लों के लोग रहते हैं।\n\nलातिन अमेरिका की अधिकांश जनसंख्या, स्पेनी और पुर्तगाली बोलती है, जो लैटिन से निकली हुई भाषाएँ हैं। इसके विपरीत उत्तर अमेरिका में मुख्यतः संयुक्त राज्य अमेरिका और कनाडा में अंग्रेज़ी प्रमुखता से बोली जाती है। कनाडा मे फ़्रांसीसी भाषा भी बहुत लोगों द्वारा बोली जाती है और उत्तर अमेरिका के अधिक्तर देशों में स्पेनी भाषा प्रमुख है और यह भाषा संयुक्त राज्य अमेरिका में भी बोली जाती है।\n\nमहाअमेरिका में ईसाई धर्म प्रधान है, लेकिन दोनों महाद्वीपों में फैले ईसाई धर्म में बहुत अन्तर पाया जाता है। उत्तर अमेरिका में (मुख्यतः संयुक्त राज्य अमेरिका और कनाडा में) प्रोटेस्टेन्ट ईसाईयत का प्रभुत्व है तो दक्षिण अमेरिका और उत्तर अमेरिका के स्पेनी भाषी देशों में रोमन कैथोलिक ईसाईयत का प्रभुत्व है। इसके अतिरिक्त यहाँ यहूदी, बौद्ध, मुसलमान, हिन्दू, सिख और अन्य धर्मों के लोग भी रहते हैं जो मुख्यतः संयुक्त राज्य अमेरिका और कनाडा में बसे हुए हैं।\n\n\n</br></br>\n", "id": "97387", "title": "महाअमेरिका"}
{"url": "https://hi.wikipedia.org/wiki?curid=97389", "text": "ओटावा\n\nओटावा (Ottawa) कनाडा की राजधानी है। यह नगर कैनाडा में ओण्टेरियो प्रांत के कार्लटन प्रदेश में ओटावा नदी के दाहिने किनारे पर शोडयेर जलप्रपात के पास स्थित है। यह नगर माँट्रील से १५० किमी पश्चिम और टोरेंटो से ३२५ किमी उत्तर-पूर्व की ओर है। \n\nयह चपटी पहाड़ियों पर बसा है, जो नदी से ६० से लेकर १५५ फुट तक ऊँची हैं। यहाँ कई बड़ी-बड़ी सरकारी इमारतें, संसद्भवन, गिरजे तथा विश्वविद्यालय हैं। सन् १८५८ में यह छोटा नगर, जो पहले 'बाइटाउन' कहलाता था, कैनाडा की राजधानी चुना गया और इसका नाम बदलकर ओटावा पड़ा। तब से यहाँ की आबादी बढ़ती गई। यह कैनाडा का पाँचवाँ बड़ा नगर है। यहाँ के एक तिहाई निवासी फ्रेंचभाषी, बाकी अंग्रेजीभाषी हैं।\n\nयह नगर रेलों का बड़ा केंद्र है। मुख्य बड़े रेलमार्ग, कैनेडियन पैसिफ़िक रेलवे, कैनेडियन नैशनल रेलवे तथा न्यूयार्क सेंट्रल रेलवे, यहीं से होकर गुजरते हैं। विद्युतचालित रेलें इस नगर को, क्विबेक, मॉण्ट्रील, टोंरेंटो, विनिपेग इत्यादि नगरों से जोड़ती हैं। ग्रीष्म ऋतु में यहाँ से स्टीमर ओटावा नदी द्वारा मॉण्ट्रील को जाते हैं। इस जलमार्ग को तीन नहरों द्वारा नदी के छोटे जलप्रपातों को दूर कर, १८३४ ई. में पूरा किया गया। उसी प्रकार इसे सेंट लारेंस नदी पर स्थित किंग्स्टन नगर से रिडो नहर तथा झीलों द्वारा १८२४ ई. में मिलाया गया।\n\nओटावा के पास के क्षेत्रों से कई जलप्रपातों द्वारा अधिक मात्रा में जलविद्युत पैदा की जाती है जो नगर में प्रकाश तथा शक्ति देने और रेलों तथा कारखानों के काम आती है। मुख्य जलविद्युत् उत्पादक केंद्र शोडयेर, रिडो तथा गैटनो के जलप्रपातों पर अवस्थित हैं।\n\nयह नगर लकड़ी के लट्ठों, लकड़ी चीरने, तथा लुगदी और कागज बनाने का बहुत बड़ा केंद्र है। कैनाडा की कई बड़ी कागज की मिलें यहाँ हैं। लकड़ी से संबंधित और भी कारखाने हैं, जैसे दियासलाई आदि के। शहर का औद्योगिक जीवन लकड़ी से संबंधित कारखानों पर निर्भर है। आटा पीसने, लोहा गलाने, रासायनिक द्रव्य तैयार करने तथा अन्य उत्पादनों के कारखाने भी यहाँ हैं।\n", "id": "97389", "title": "ओटावा"}
{"url": "https://hi.wikipedia.org/wiki?curid=97391", "text": "ग्रीनलैण्ड\n\nग्रीनलैंड ('लोगों की भूमि') डेनमार्क राजशाही के अधीन एक स्वायत्त घटक देश है, जो आर्कटिक और अटलांटिक महासागर के बीच कनाडा आर्कटिक द्वीपसमूह के पूर्व में स्थित है। हालांकि भौगोलिक रूप से यह उत्तर अमेरिका महाद्वीप का एक हिस्सा है, लेकिन 18 वीं सदी के बाद से यूरोप (खास तौर पर डेनमार्क) से राजनीतिक रूप से जुड़ा हुआ है।\n\n1979 में डेनमार्क ने ग्रीनलैंड को स्वशासन प्रदान कर किया और 2008 में ग्रीनलैंड ने स्थानीय सरकार को अधिक दक्षता हस्तांतरण के पक्ष में मत दिया। जो अगले वर्ष प्रभावी बन गई, इसके साथ ही डैनिश शाही सरकार केवल विदेशी मामलों, सुरक्षा और आर्थिक नीति तक ही सीमित रह गई।\n\nग्रीनलैंड क्षेत्रफल के हिसाब से दुनिया का सबसे बड़ा द्वीप है, जो अपने आप में एक महाद्वीप नहीं है। इसके अलावा यह दुनिया का सबसे विरल जनसंख्या वाला देश है। लेकिन 1950 के दशक के बाद से वैज्ञानिकों की यह परिकल्पना है कि यह देश वास्तव में तीन अलग-अलग द्वीपों से बना है, जो जो ग्लेशियर के माध्यम से एक-दूसरे से जुड़े हुए हैं। \n", "id": "97391", "title": "ग्रीनलैण्ड"}
{"url": "https://hi.wikipedia.org/wiki?curid=97394", "text": "विन्क्स क्लब्\n\nविन्क्स क्लब्\nब्लूम्\nस्टेल्ला\nफ्लोरा\nम्युसा\nटेक्ना\nलेईला\nरौक्सी", "id": "97394", "title": "विन्क्स क्लब्"}
{"url": "https://hi.wikipedia.org/wiki?curid=97395", "text": "नारायण दामोदर सावरकर\n\nनारायण दामोदर सावरकर (२५ मई, १८८८- १९ अक्टूबर, १९४९) प्रसिद्ध स्वतंत्रता सेनानी वीर सावरकर के छोटे भाई थे। इनका जन्म २५ मई, १८८८ को हुआ था। ये व्यवसाय से दंत-चिकित्सक थे। इन्होंने अपने दोनों बड़े भ्राताओं को जेल से छुड़ाने के लिए अथक प्रयास किए। ये नासिक में क्रांतिकारी गतिविधियों में भी सक्रिय रहे। इन्होंने स्वामी श्रद्धानंद की स्मृति में श्रद्धानंद साप्ताहिक का तीन वर्षों तक प्रकाशन किया। स्वामी श्रद्धानंद जी की हत्या अब्दुल रशीद नामक एक मुस्लिम ने कर दी थी। \n\nये बंबई की हिन्दू महासभा के सक्रिय व वरिष्ठ कार्यकर्ता रहे, तथा बाद में कुछ वर्षों के लिए अध्यक्ष भी रहे। मुंबई में राष्ट्रीय स्वयंसेवक संघ की प्रथम शाखा इन्हीं के दवाखाने में आरंभ हुई थी। गांधी हत्याकाण्ड से इन्हें गहरा मानसिक व शारिरिक आघात पहुंचा। इससे ये उबर नहीं पाए और अन्ततः १९ अक्टूबर, १९४९ को इन्होंने पार्थिव शरीर छोड़ दिया।\n\n", "id": "97395", "title": "नारायण दामोदर सावरकर"}
{"url": "https://hi.wikipedia.org/wiki?curid=97396", "text": "यमुनाबाई सावरकर\n\nयमुनाबाई सावरकर या माई सावरकर (२५ मई, १८८८- १९ अक्टूबर, १९४९) प्रसिद्ध स्वतंत्रता सेनानी वीर सावरकर की पत्नी थीं। इनका जन्म ४ दिसम्बर, १८८८ (तदनुसार मार्गशीर्ष, शुक्ल पक्ष प्रतिपदा, विक्रम संवत १९४५) को हुआ था। इनके पिता भाउराव (या रामचंद्र त्रयंबक) चिपलूनकर ठाणे के निकट जवाहर कस्बे के दीवान थे। सावरकर के साथ इनका विवाह फरवरी,[ [१९०१]] (तदनुसार माघ, वि॰सं॰१९५७) को हुआ था। इन्हें माई सावरकर नाम से अधिक प्रसिद्धि मिली। इनके पिता ने ही सावरकर की उच्च शिक्षा व लंदन जाने का बोझ वहन किया। आयु पर्यन्त ये सावरकर का समर्तन व सहयोग शांतिपूर्वक करते रहे। \n\nमाई ने रत्नागिरी में सावरकर के समाज सुधार कार्यक्रम के भाग के रूप में हल्दी-कुमकुम कार्यक्रम आयोजित किए थे। इनके चार संताने हुईं। सबसे बडए प्रभाकर की मृत्यु बहुत पहले ही हो गई, जब सावरकर लंदन में थे। जनवरी १९२५ में सतारा में इनके एक पुत्री-प्रभात हुई। इनकी दूसरी पुत्री शालिनी एक रुग्ण बालिका थी, जिसकी अल्पायु में ही मृत्यु हो गई। मार्च, १९२८ को इनके एक पुत्र हुआ- विश्वास। \n\nमाई की मृत्यु ८ नवंबर, १९६२ (तदनुसार कार्तिक, अष्टमी, वि॰सं॰ २०२०) को मुंबई में हुई।\n", "id": "97396", "title": "यमुनाबाई सावरकर"}
{"url": "https://hi.wikipedia.org/wiki?curid=97398", "text": "द इंडियन वॉर ऑफ इंडिपेंडेंस - १८५७\n\nद इंडियन वॉर ऑफ इंडिपेंडेंस - १८५७ प्रसिद्ध स्वतंत्रता सेनानी वीर सावरकर द्वारा लिखित एक पुस्तक है, जिसमें उन्होंने सनसनीखेज व खोजपूर्ण इतिहास लिख कर ब्रिटिश शासन को हिला डाला था। अधिकांश इतिहासकारों ने १८५७ के प्रथम भारतीय स्वतंत्रता संग्राम को एक सिपाही विद्रोह या अधिकतम भारतीय विद्रोह कहा था। दूसरी ओर भारतीय विश्लेषकों ने भी इसे तब तक एक योजनाबद्ध राजनीतिक एवं सैन्य आक्रमण कहा था, जो भारत में ब्रिटिष साम्राज्य के ऊपर किया गया था। \n\nसावरकर ने १८५७ की घटनाओं को भारतीय दृष्टिकोण से देखा। स्वयं एक तेजस्वी नेता व क्रांतिकारी होते हुए, वे १८५७ के शूरवीरों के साहस, वीरता, ज्वलंत उत्साह व दुर्भाग्य की ओर आकर्षित हुए। उन्होंने इस पूरी घटना को उस समय उपलब्ध साक्ष्यों व पाठ सहित पुनरव्याख्यित करने का निश्चय किया। उन्होंने कई महीने इण्डिया ऑफिस पुस्तकालय में इस विषय पर अध्ययन में बिताये। सावरकर ने पूरी पुस्तक मूलतः मराठी में लिखी व १९०८ में पूर्ण की। क्योंकि उस समय इसका भारत में मुद्रण असंभव था, इसकी मूल प्रति इन्हें लौटा दी गई। इसका मुद्रण इंग्लैंड व जर्मनी में भी असफाल रहा। इंडिया हाउस में रह रहेक छ छात्रों ने इस पुस्तक का अंग्रेज़ी अनुवाद किया। और अन्ततः यह पुस्तक १९०९ में हॉलैंड में मुद्रित हुयी। इसका शीर्षक था द इण्डियन वार ऑफ इंडिपेन्डेंस – १८५७। इसप स्तक का द्वितीय संस्करण लाला हरदयाल द्वारा गदर पार्टी की ओर से अमरीका में निकला और तृतीय संस्करण सरदार भगत सिंह द्वारा निकाला गया। इसका चतुर्थ संस्करण नेताजी सुभाष चंद्र बोस द्वारा सुदूर-पूर्व में निकाला गया। फिर इस पुस्तक का अनुवाद उर्दु, हिंदी, पंजाबी व तमिल में किया गया। इसके बाद एक संस्करण गुप्त रूप से भारत में भी द्वितीय विश्व यु्द्ध के समाप्त होने के बाद मुद्रित हुआ। इसकी मूल पांडु-लिपि मैडम भीकाजी कामा के पास पैरिस में सुरक्षित रखी थी। यह प्रति अभिनव भारत के डॉ॰क्यूतिन्हो को प्रथम विश्व युद्ध के दौरान पैरिसम संकट आने के दौरान सौंपी गई। डॉ॰क्युतिन्हो ने इसे किसी पवित्र धार्मिक ग्रंथ की भांति ४० वर्षों तक सुरक्षित रखा। भारतीय स्वतंत्रता उपरांत उन्होंने इसे रामलाल वाजपेयी और डॉ॰मूंजे को दे दिया, जिन्होंने इसे सावरकर को लौटा दिया। इस पुस्तक पर लगा निषेध अन्ततः मई, १९४६ में बंबई सरकार द्वारा हटा लिया गया।\n", "id": "97398", "title": "द इंडियन वॉर ऑफ इंडिपेंडेंस - १८५७"}
{"url": "https://hi.wikipedia.org/wiki?curid=97400", "text": "विष्णु रामकृष्ण करकरे\n\nविष्णु रामकृष्ण करकरे (, जन्म : १९१० - मृत्यु : १९७४) हिन्दू महासभा के एक समर्पित कार्यकर्ता थे। इन्हें गन्धी-वध के मामले में आजीवन कारावास की सजा दी गयी थी। \n\nअदालत में जब गान्धी-वध का अभियोग चला तो मदनलाल पाहवा ने उसमें स्वीकार किया कि जो भी लोग इस षड्यन्त्र में शामिल थे पूर्व योजनानुसार उसे केवल बम फोडकर सभा में गडबडी फैलाने का काम करना था, शेष कार्य अन्य लोगों के जिम्मे था। जब उसे छोटूराम ने जाने से रोका तो उसने जैसे भी उससे बन पाया अपना काम कर दिया। उस दिन की योजना भले ही असफल हो गयी हो परन्तु इस बात की जानकारी तो सरकार को हो ही गयी थी कि गान्धी की हत्या कभी भी कोई कर सकता है फिर उनकी सुरक्षा की चिन्ता आखिरकार किन्हें करनी चाहिये थी? \n\n\n", "id": "97400", "title": "विष्णु रामकृष्ण करकरे"}
{"url": "https://hi.wikipedia.org/wiki?curid=97401", "text": "नारायण आप्टे\n\nनारायण आप्टे (१९११ - १९४९) हिन्दू महासभा के एक कार्यकर्ता थे। इन्हें गांधी-वध के मामले में नाथूराम गोडसे के साथ फाँसी दे दी गयी थी।\n\nअदालत में जब गांधी-वध का अभियोग चला तो मदनलाल पाहवा ने उसमें स्वीकार किया कि जो भी लोग इस षड्यंत्र में शामिल थे पूर्व योजनानुसार उसे केवल बम फोडकर सभा में गडबडी फैलाने का काम करना था, शेष कार्य अन्य लोगों के जिम्मे था। जब उसे छोटूराम ने जाने से रोका तो उसने जैसे भी उससे बन पाया अपना काम कर दिया। उस दिन की योजना भले ही असफल हो गयी हो परन्तु इस बात की जानकारी तो सरकार को हो ही गयी थी कि गान्धी की हत्या कभी भी कोई कर सकता है फिर उनकी सुरक्षा की चिन्ता आखिरकार किन्हें करनी चाहिये थी? \n\n\n", "id": "97401", "title": "नारायण आप्टे"}
{"url": "https://hi.wikipedia.org/wiki?curid=97402", "text": "दिगम्बर बड़गे\n\nदिगम्बर बड़गे () हिन्दू महासभा के एक सक्रिय कार्यकर्ता थे। जब इन पर गान्धी-वध के मामले में मुकदमा चलाया गया तो ये सरकारी गवाह बन गये और उन्होंने मामले में सभी अभियुक्तों के नाम बता दिये जिसके चलते मामला शीघ्रता से सुलझ गया।\n\nअदालत में जब गान्धी-वध का अभियोग चला तो मदनलाल पाहवा ने उसमें स्वीकार किया कि जो भी लोग इस षड्यन्त्र में शामिल थे पूर्व योजनानुसार उसे केवल बम फोडकर सभा में गडबडी फैलाने का काम करना था, शेष कार्य अन्य लोगों के जिम्मे था। जब उसे छोटूराम ने जाने से रोका तो उसने जैसे भी उससे बन पाया अपना काम कर दिया। उस दिन की योजना भले ही असफल हो गयी हो परन्तु इस बात की जानकारी तो सरकार को हो ही गयी थी कि गान्धी की हत्या कभी भी कोई कर सकता है फिर उनकी सुरक्षा की चिन्ता आखिरकार किन्हें करनी चाहिये थी?\n\n\n", "id": "97402", "title": "दिगम्बर बड़गे"}
{"url": "https://hi.wikipedia.org/wiki?curid=97403", "text": "मदनलाल पाहवा\n\nमदनलाल पाहवा (अंग्रेजी: Madan Lal Pahwa, पंजाबी: ਮਦਨ ਲਾਲ ਪਾਹਵਾ, तमिल: மதன்லால் பக்வா) हिन्दू महासभा के एक कार्यकर्ता थे जिन्होंने नई दिल्ली स्थित बिरला हाउस में गान्धी-वध की तिथि से दस दिन पूर्व २० जनवरी १९४८ को उनकी प्रार्थना सभा में हथगोला फेंका था। उपस्थित जन समुदाय ने उन्हें पुलिस के हवाले कर दिया था। उस घटना के ठीक १० दिन बाद जब नाथूराम गोडसे ने ३० जनवरी १९४८ को गोली मारकर गान्धी को मौत की नींद सुला दिया तो भारत सरकार ने फटाफट मुकद्दमा चलाकर गोडसे को फाँसी के साथ मदनलाल को भी गान्धी-वध के षड्यन्त्र में शामिल होने व हत्या के प्रयास के आरोप में आजीवन कारावास का दण्ड देकर मामला रफादफा कर दिया।\n\nमदनलाल पाहवा का जन्म ब्रिटिश भारत स्थित माण्टगोमरी जिले के पाकपट्टन ग्राम में किशनलाल पाहवा के यहाँ हुआ था। उनका पुश्तैनी गाँव व जिला दोनों ही भारत विभाजन के बाद पाकिस्तान में चले गये। मैट्रिक की परीक्षा के पश्चात उसने रॉयल इन्डियन नेवी में वायरलेस ऑपरेटर के रूप में काम किया। नेवी से रिटायर होने के बाद वे अपने घर १९४६ में वापस आ गये। १९४७ में जब भारत का विभाजन हुआ, जो उस सदी की सबसे बडी त्रासदी थी तो मदनलाल शरणार्थी के रूप में अपना सब कुछ गँवा कर भारत आ गये और आजीविका की तलाश में मुम्बई (तत्कालीन बॉम्बे) चले गये जहाँ से वह रिटायर हुए थे। उस समय उनके जैसे तमाम शरणार्थी भारत विभाजन के लिये कांग्रेस और उसके सबसे बडे नेता गान्धी को दोषी मान रहे थे।\n\nवहाँ नौकरी की तलाश में भटकते हुए मदनलाल को उनके एक मित्र ने रुइया कालेज बम्बई के हिन्दी अध्यापक डॉ॰ जे०सी०जैन से मिलवाया। डॉ॰ जैन ने पच्चीस प्रतिशत कमीशन पर उनकी अपनी लिखी हुई पुस्तकें बेचने का काम दे दिया। बाद में मदनलाल ने एक पटाखे की फैक्ट्री में नौकरी कर ली जहाँ काम करते हुए उन्होंने हथगोला बनाने की विधि सीख ली। इसी दौरान मशीन की गरारी के बीच हाथ आ जाने से उनके हाथ की उँगलियाँ कट गयीं किन्तु उन्होंने उस दर्द को चुपचाप बर्दाश्त कर लिया क्योंकि डॉक्टर के पास इलाज कराने के लिये बाहर जाने पर पकडे जाने का डर था।.\n\nइसके बाद मदनलाल पाहवा दादा महाराज के माध्यम से हिन्दू महासभा के विष्णु करकरे की संगति में आये। करकरे सेठ ने मदनलाल को फलों की दूकान खुलवा दी। करकरे ने ही उन्हें पूना ले जाकर नारायण आप्टे और नाथूराम गोडसे से मिलवाया। ५ जनवरी १९४८ को अहमदनगर की एक सभा में कांग्रेसी नेता रावसाहब पटवर्धन के हाथों से माइक छीनने के आरोप में उनके और करकरे के नाम पुलिस इन्स्पेक्टर रज्जाक की रिपोर्ट पर १२ जनवरी १९४८ को गिरफ्तारी के वारण्ट जारी हो गये। लेकिन तब तक वे दोनों अहमदनगर छोडकर दिल्ली जा चुके थे।\n२० जनवरी १९४८ को मदनलाल पाहवा विष्णु रामकृष्ण करकरे, शंकर किश्तैय्या, दिगम्बर रामचन्द्र बडगे, गोपाल गोडसे, नाथूराम गोडसे और नारायण आप्टे के साथ एक लारी में बैठकर, जिसे सुरजीत सिंह नाम का एक सरदार चला रहा था, बिरला हाउस नई दिल्ली पहुँचे। बिरला हाउस के गेटकीपर छोटूराम को रिश्बत देकर ये सभी लोग प्रार्थना सभा में घुस गये। मदनलाल ने छोटूराम से कहा कि वह उन्हें सभा-स्थल के पीछे जाने दे जहाँ से गान्धी की प्रार्थना सभा में उपस्थित जन समुदाय की एक फोटो ली जा सके। छोटूराम को जब मदनलाल पर शक हुआ तो उसने वहाँ से चले जाने को कहा। इस पर मदनलाल वापस लौटे और चहारदीवारी के ऊपर से गान्धीजी की सभा में हथगोला फेंककर वहाँ से भागे परन्तु भीड के हत्थे चढ गये। उनके अन्य साथी प्रार्थना सभा में मची अफरा-तफरी का लाभ उठाकर बिरला हाउस से साफ बच निकले।\n\nअदालत में जब गान्धी-वध का अभियोग चला तो मदनलाल ने उसमें स्वीकार किया कि जो भी लोग इस षड्यन्त्र में शामिल थे पूर्व योजनानुसार उसे केवल बम फोडकर सभा में गडबडी फैलाने का काम करना था, शेष कार्य अन्य लोगों के जिम्मे था। जब उसे छोटूराम ने जाने से रोका तो उसने जैसे भी उससे बन पाया अपना काम कर दिया। उस दिन की योजना भले ही असफल हो गयी किन्तु इस बात की जानकारी तो सरकार को हो ही गयी थी कि गान्धी की हत्या कभी भी कोई कर सकता है फिर उनकी सुरक्षा की चिन्ता किन्हें करनी चाहिये थी। \nक्या यह दायित्व जवाहर लाल नेहरू जो देश के प्रधान मन्त्री थे, अथवा सरदार पटेल, जो गृह मन्त्री थे उनका नहीं था? आखिर २० जनवरी १९४८ की पाहवा द्वारा गान्धीजी की प्रार्थना-सभा में बम-विस्फोट के ठीक १० दिन बाद उसी प्रार्थना सभा में उसी समूह के एक सदस्य नाथूराम गोडसे ने गान्धी के सीने में ३ गोलियाँ उतार कर उन्हें सदा सदा के लिये समाप्त कर दिया। हत्यारिन राजनीति शीर्षक से लिखित एक कविता में यह सवाल (\"साजिश का पहले-पहल शिकार सुभाष हुए, जिनको विमान-दुर्घटना करवा मरवाया; फिर मत-विभेद के कारण गान्धी का शरीर, गोलियाँ दागकर किसने छलनी करवाया?\") बहुत पहले इन्दिरा गान्धी की मृत्यु के पश्चात सन १९८४ में ही उठाया था जो आज तक अनुत्तरित है।\n\nअदालत में पाहवा की शिनाख्त सुलोचना देवी नाम की एक महिला ने की थी जो उस दिन बिरला हाउस परिसर में अपने ३ साल के बच्चे को खोजने आयी थी। उसने ही मदनलाल को वहाँ बम में पलीता लगा कर भागते हुए देखा था। केवल एक महिला की गवाही पर पाहवा को आजीवन कारावास का दण्ड दिया गया।\n\nमदनलाल पाहवा, गोपाल गोडसे और विष्णु रामकृष्ण करकरे - इन तीनों को ही गान्धी-वध के षड्यन्त्र में शामिल होने के आरोप में आजीवन कारावास का दण्ड मिला था। ये तीनों व्यक्ति १३ अक्टूबर १९६४ को बन्दीगृह से रिहा हुए। मदनलाल कारागार से छूटने के बाद मुम्बई के दादर इलाके में रहने लगे। १९६६ में उन्होंने मंजरी नाम की एक माहिला से विवाह कर लिया। दादर में ही सन २००० में उनका निधन हुआ।\n\nगान्धी-वध के अभियोग में आरोपित सभी अभियुक्तों की सूची इस प्रकार है:\n\n\n", "id": "97403", "title": "मदनलाल पाहवा"}
{"url": "https://hi.wikipedia.org/wiki?curid=97404", "text": "गोपाल गोडसे\n\nगोपाल गोडसे (, १९१९ - २००५) हिन्दू महासभा के एक क्रान्तिकारी कार्यकर्ता थे। इन्हें गान्धी-हत्या के मामले में आजीवन कारावास की सजा मिली थी। ये प्रमुख अभियुक्त नाथूराम गोडसे के अनुज थे। अपने अंतिम दिनों तक उन्हें महात्मा गाँधी के प्रति अपने रवैये पर कभी कोई अफ़सोस नहीं था, वे महात्मा गाँधी को हिंदुस्तान के बटवारे का दोषी व पक्षपाती मानते रहे ! कट्टर देशभक्त हिन्दू की छवि लेकर वे अंत तक कार्यरत रहे, वृद्धावस्था के समय भी वे भारतीय पुरातत्व एवं इतिहास के अध्यन में व्यस्त थे ! \n\nअदालत में जब गान्धी-हत्या का अभियोग चला तो मदनलाल पाहवा ने उसमें स्वीकार किया कि जो भी लोग इस षड्यन्त्र में शामिल थे पूर्व योजनानुसार उसे केवल बम फोडकर सभा में गडबडी फैलाने का काम करना था, शेष कार्य अन्य लोगों के जिम्मे था। जब उसे छोटूराम ने जाने से रोका तो उसने जैसे भी उससे बन पाया अपना काम कर दिया। उस दिन की योजना भले ही असफल हो गयी हो परन्तु इस बात की जानकारी तो सरकार को हो ही गयी थी कि गान्धी की हत्या कभी भी कोई कर सकता है। आखिर २० जनवरी १९४८ की पाहवा द्वारा गान्धीजी की प्रार्थना-सभा में बम-विस्फोट के ठीक १० दिन बाद उसी प्रार्थना सभा में उसी समूह के एक सदस्य नथूराम गोडसे ने गान्धी के सीने में ३ गोलियाँ उतार कर उन्हें सदा सदा के लिये समाप्त कर दिया।\n\n", "id": "97404", "title": "गोपाल गोडसे"}
{"url": "https://hi.wikipedia.org/wiki?curid=97405", "text": "शंकर किस्तैया\n\nशंकर किस्तैया हिन्दू महासभा के एक क्रान्तिकारी कार्यकर्ता थे। इन्हें महात्मा गांधी का वध करने के मामले में आजीवन कारावास की सजा मिली थी। बाद में उच्च न्यायालय ने अपील करने पर छोड़ने का निर्णय दिया।\n\nअदालत में जब गान्धी-वध का अभियोग चला तो मदनलाल पाहवा ने उसमें स्वीकार किया कि जो भी लोग इस षड्यन्त्र में शामिल थे पूर्व योजनानुसार उसे केवल बम फोडकर सभा में गडबडी फैलाने का काम करना था, शेष कार्य अन्य लोगों के जिम्मे था। जब उसे छोटूराम ने जाने से रोका तो उसने जैसे भी उससे बन पाया अपना काम कर दिया। उस दिन की योजना भले ही असफल हो गयी हो परन्तु इस बात की जानकारी तो सरकार को हो ही गयी थी कि गान्धी की हत्या कभी भी कोई कर सकता है। आखिर २० जनवरी १९४८ की पाहवा द्वारा गान्धीजी की प्रार्थना-सभा में बम-विस्फोट के ठीक १० दिन बाद उसी प्रार्थना सभा में उसी समूह के एक सदस्य नाथूराम गोडसे ने गान्धी के सीने में ३ गोलियाँ उतार कर उन्हें सदा सदा के लिये समाप्त कर दिया।\n\n\n", "id": "97405", "title": "शंकर किस्तैया"}
{"url": "https://hi.wikipedia.org/wiki?curid=97407", "text": "प्रियदर्शन\n\nप्रियदर्शन नायर (मलयालम: പ്രിയദര്‍ശന്‍,) भारत के प्रसिद्ध चलचित्र निर्माता हैं। इन्होंने [[मलयाली एवं हिन्दी फिल्में निर्देशित की हैं।\n\n\n[[श्रेणी:मलयाली फिल्म निर्देशक]]\n[[श्रेणी:केरल के लोग]]\n[[श्रेणी:तिरुवनंतपुरम के लोग]]\n[[श्रेणी:हिन्दी निर्देशक]]\n", "id": "97407", "title": "प्रियदर्शन"}
{"url": "https://hi.wikipedia.org/wiki?curid=97408", "text": "अन्नू कपूर\n\nअन्नू कपूर (उर्दु: ان کپُور,) जन्म: २० फरवरी १९५६ भारतीय अभिनेता व टेलीविजन प्रस्तुतकर्ता हैं।\n\nकपूर का जन्म २० फ़रवरी १९५६ को भोपाल, मध्य प्रदेश में हुआ और उनका जन्म का नाम अनिल कपूर था।\n", "id": "97408", "title": "अन्नू कपूर"}
{"url": "https://hi.wikipedia.org/wiki?curid=97431", "text": "गजानन विष्णु दामले\n\nगजानन विष्णु दामले हिन्दू महासभा के निःस्वार्थ सेवक रहे। शिरगांव के विष्णुपंत दामले के पुत्र थे। रत्नागिरी में प्लेग महामारी के दौरान वीर सावरकर ने इनके यहां २४ नवंबर, १९२४ से २० जून, १९२५ तक आवास किया था। यहीं पर सावरकर ने अपनी पुस्तक हिन्दू पादपादशाही लिखी थी। १९३७ में सावरकर जब मुंबई आए, तब दामले इनके निजी सचिव रहे थे। ये सावरकर की सभी यात्राओं में उनके साथ रहे थे। १९३८ में भागनगर (हैदराबाद) के अहिंसक प्रतिरोध में इन्होंने भाग लिया व गिरफ्तार भी हुए। इन्हें १९४६ के मुंबई दंगों में भी गिरफतार किया गया था। बाद में गांधी हत्याकाण्ड के आरोप में इन्हें १९४८ से लंबे समय तक कारावास भोगना पड़ा था। \n\n", "id": "97431", "title": "गजानन विष्णु दामले"}
{"url": "https://hi.wikipedia.org/wiki?curid=97432", "text": "वासुदेव बलवंत गोगटे\n\nवासुदेव बलवंत गोगटे हिन्दू महासभा के सक्रिय कार्यकर्ता थे। इन्होंने पुणे विश्वविद्यालय से कला स्नातक एवं विधि स्नातक किया था। उनके पुणे में फर्गुसन कॉलिज के अध्ययन के दौरान ही सरकार ने १९३१ में १६ निर्दोष नागरिकों को मात्र मार्शल लॉ का उल्लंघन करने के आरोप में फांसी पर लटका दिया था। इसके प्रतिशोधस्वरूप इन्होंने तत्कालीन गवर्नर, हॉटसन पर गोलीबारी कर उसकी हत्या का एक असफल प्रयास किया। इसके परिणामस्वरूप इन्हें सात वर्ष काकारावास मिला। ये १९३७ में रिहा हुए। उसके बाद विधि में स्नातक किया व वकालत करने लगे। १९४८ में गांधी हत्याकाण्ड के षडयंत्र के आरोप में इन्हें गिरफ्तार किया गया। ये पुणे नगरपालिका के सदस्य और बाद में अध्यक्ष भी निर्वाचित हुए थे। बाद में ये महाराष्ट्र विधान परिषद में विपक्ष के नेता भी रहे। इनके प्रयासों से ही वहां वासुदेव बलवंत फड़के का स्मारक निर्माण हुआ। २४ नवंबर, १९७४ में इनका देहान्त हो गया। \n", "id": "97432", "title": "वासुदेव बलवंत गोगटे"}
{"url": "https://hi.wikipedia.org/wiki?curid=97433", "text": "गजानन विश्वनाथ केटकर\n\nगजानन विश्वनाथ केटकर हिन्दू महासभा के एक वरिष्ठ कार्यकर्ता रहे हैं। लोकमान्य तिलक के पौत्र थे। इन्होंने कला से स्नातक करने के उपरांत विधि स्नातक किया। ये केसरी एवं महारत्ता पत्रों के संपादक भी रहे हैं। इन्होंने हिन्दू महासभा का कार्य १९३८ में भागनगर (हैदराबाद) के अहिंसक प्रतिरोध के दौरान भी जारी रखा था। १९४१ में हुए हिन्दू महासभा के भागलपुर में हुए सत्र में भाग भी लिया, जिसे ब्रिटिश सरकार ने प्रतिबंधित कर दिया था। ये कई वर्षों तक महाराष्ट्र हिन्दू सभा के कोषाध्यक्ष भी रहे। गांधी हत्या काण्ड के अंतर्गत नेहरू सरकार द्वारा जब वीर सावरकर गिरफतार हुए, तब उनके मुकदमें के लिए धन का प्रबंध भी किया। १९४८ में केटकर ने नेहरू सरकार एवं प्रतिबंधित राष्ट्रीय स्वयंसेवक संघ के बीच वार्ता में मध्यस्थता की। १९५० में और फिर १९६४ में जेल भी गए।\n\n", "id": "97433", "title": "गजानन विश्वनाथ केटकर"}
{"url": "https://hi.wikipedia.org/wiki?curid=97434", "text": "महामहोपाध्याय सिद्धेश्वर शास्त्री चित्तराव\n\nमहामहोपाध्याय सिद्धेश्वर शास्त्री चित्तराव एक संस्कृत के महान विद्वान थे। इन्हें महामहोपाध्याय एवं विद्यानिधि की उपाधि से अलंकृत किया गया था। इन्होंने धार्मिक विषयों पर बहुत कुछ लिखा था। कुछ समय के लिए इन्होंने श्रीधर वेंकटेश केटकर के विश्वकोष – ध्यानकोष के लिए भी संपादन कार्य किये। १९२६-१९२७ में इन्होंने सर्वप्रथम ऋगवेद संहिता का मराठी अनुवाद निकाला। इन्होंने शुद्धि के लिए संस्कार बनाए। साथ ही इस काम के लिए एक मराठी मुखबंध भी लिखा। इन्होंने महाराष्ट्र में शुद्धि आन्दोलन के लिए प्रोत्साहन कार्य किए। १९२४-१९३३ तक ये पुणे शहर हिन्दू सभा के अध्यक्ष रहे। बाद में इन्होंने भारतीय चरित्रकोष मंडल की स्थापना की जिसके द्वारा इन्होंने प्राचीन एवं आधिनिक व्यक्तित्वों की आत्मकथाएं तैयार कीं। पुणे में आई बाढ़ के दौरान अमृतेश्वर मंदिर के शिखार पर चढ़ कर अपनी जीवन रक्षा की। \n", "id": "97434", "title": "महामहोपाध्याय सिद्धेश्वर शास्त्री चित्तराव"}
{"url": "https://hi.wikipedia.org/wiki?curid=97435", "text": "शंकर रामचन्द्र\n\nशंकर रामचंद्र या मामाराव दांते (२८ सितंबर, १८९८-), ने पुणे से १९२० में कला स्नातक किया। १९२०-१९२३ तक लोक-संग्रह समाचार पत्र के संपादकीय विभाग में कार्यरत रहे। १९२३ के बाद इन्होंने देवनागरी लिपि के अक्षरों के मुद्रण एवं टंकण पर शोध किया और देवनागरी लिपि का मोनो-टाइप पर मुद्रण संभव हुआ। १९२४-१९३० तक पुणे हिन्दू महासभा के सचिव रहे थे। इस दौरान शुद्धि कार्यक्रम किए थे। १९२८ में दंगा प्रभावित महाद का सर्वेक्षण किया। १९३८ में इन्होंने निज़ाम के शासन में हिन्दुओं की स्थिति का सर्वेक्षण किया तथा सरकार को अवगत कराया। ये १९४०-१९४५ तक महाराष्ट्र हिन्दू महासभा के सचिव रहे थे। १९३८ में भागनगर (हैदराबाद) के अहिंसक प्रतिरोध के बाद १९३९ में इन्हें कारावास भोगना पड़ा। १९५० में ये अखिल भारतीय हिन्दू महासभा के सचिव निर्वाचित हुए। बाद में १९७५ में उपाध्यक्ष भी बने। इन्होंने चित्तराव शास्त्री के ऋगवेद के मराठी अनुवाद, मेट्स बुक ऑन द प्लाइट ऑफ अनटचेबल्स, बलशास्त्री हरिदास के पुणे में दिए व्याख्यानों व सावरकर के कार्यों का प्रकाशन भी किया। ये १९४०-५५ तक काल- समाचारपत्र के संपादक भी रहे। १९६७ में इन्होंने काल-साप्ताहिक निकाला।\nगणपत महादेव नलदाड़े (१० फरवरी-) इनका जन्म पुणे में हुआ। आरंभ में इन्होंने अपने पिता के तंबाकू के व्यापार में सहओग किया। १९२२ में मुद्रणालय खोला। १९२५-३२ तक संग्राम-साप्ताहिक पत्र का प्रकाशन किया। १९२८-५४ तक पुणे नगर निगम के अध्यक्ष भी रहे। १९४२ में ये पुणे शहर के महापौर भी चुने गए थे। १९६४ में ये मुंबई विधान परिषद के सदस्य चुने गए। मर्चेन्ट्स कोऑपरेटिव बैंक के अध्यक्ष रहे थे। गांधी हत्याकाण्ड के दंगों के दौरान इनकी प्रिंटिंग प्रेस जला दी गई। १९४८ एवं १९५० में ये ४-४ महीनों के लिए जेल भी गए। १९७५ में पुणे में आयोजित हिन्दू महासभा सत्र की स्वागत समिति के अध्यक्ष भी रहे थे। \n", "id": "97435", "title": "शंकर रामचन्द्र"}
{"url": "https://hi.wikipedia.org/wiki?curid=97436", "text": "अप्पा कसार\n\nअप्पा कसार मिराज से थे। इन्होंने १९३८ में भागनगर (हैदराबाद) के अहिंसक प्रतिरोध में भाग लिया था। ये सावरकर की यात्राओं में उनके निजी अंगरक्षक बनकर रहते थे। १९४८ में गांधी हत्याकाण्ड के आरोप में इन्हें गिरफ्तार किया गया, व सावरकर की ओर इशारा करने हेतु बहुत यातनाएं दी गईं, इनके नाखून तक उखाड़ लिए गए थे। किंतु इन्होंने बहादुरी से यातनाओं का सामना किया और इस मामले में निर्दोष सावरकर को इशारा करने से मना कर दिया। इन्होंने मुंबई में १९६३ में हुई यूकरिस्ट कांग्रेस के विरुद्ध प्रदर्शन किया व गिरफतार भी हुए।\n\n", "id": "97436", "title": "अप्पा कसार"}
{"url": "https://hi.wikipedia.org/wiki?curid=97437", "text": "मिरज\n\nमिरज दक्षिणी महाराष्ट्र का एक शहर है। यह सांगली जिला में आता है। मिरज भारत में एक ऐतिहासिक शहर है। शहर के इतिहास 10 वीं सदी की शुरुआत करने के लिए तारीखें है और शहर हिन्दुस्तानी शास्त्रीय संगीत की समृद्ध परंपरा और धार्मिक सौहार्द के लिए जाना जाता है। यह और इसके स्थान की वजह से एक सामरिक गढ़ गढ़ के रूप में सेवा की और बीजापुर के आदिलशाह न्यायालय के एक महत्वपूर्ण जागीर थी। शिवाजी महाराज मिरज में अपने दक्षिण भारत में अभियान के दौरान दो महीने के लिए रुके थे। यह की पूर्व रियासत मिरज वरिष्ठ की राजधानी थी। Pathwardhan राजे स्वतंत्रता जब तक मिरज खारिज कर दिया। यह भारत में प्रमुख चिकित्सा केन्द्रों में से एक है। मिरज भी एक बहुत ही महत्वपूर्ण रेलवे जंक्शन है और मध्य रेलवे नेटवर्क का हिस्सा है। मिरज सिटी हिस्सा सांगली - मिरज Kupwad नगर निगम 1999 में गठन किया गया है।\n\nइतिहास में महत्वपूर्ण वर्षों\n\nपहली सहस्राब्दी के मोड़ पर, मिरज कोल्हापुर के Silaharas के लिए पर पारित किया जब वे दसवीं शताब्दी के निकट की दिशा में स्वतंत्रता की घोषणा की। Jattiga द्वितीय (1000-1020 ई. सी.), Silahar वंश के चौथे शासक द्वारा अपने बेटे (1050 सी. +१,०७५ ई.) नरसिंह अपने मिरज प्लेटें शक 980 या 1058 ई. को उल्लेख किया गया है। वह Gonka द्वारा सफल हो गया था जो (Karhad) Karahata, Mirinj मिरज और कोंकण के विजेता के रूप में एक ही प्लेट में वर्णित किया गया है। लेकिन 1037 ई. रिकॉर्ड के Hotur शिलालेख है कि पन्हाला Silahara Jattiga द्वितीय की राजधानी शहर चव्हाण राजा, चालुक्य Jayasirhha द्वितीय के सामान्य द्वारा विजय प्राप्त की थी। मिरज 1024 ई. की प्लेटें से पता चलता है कि Jayasimha द्वितीय अनुदान जारी जब वह कोल्हापुर के पास अपने विजयी शिविर में था। यह स्थापित करने के लिए है कि पन्हाला 1024 ई. से पहले कब्जा कर लिया गया था या तो Jattiga शासनकाल के अंत में या अपने बेटे Gonka की शुरुआत में चला जाता है। ऐसा लगता है कि Silaharas अपने क्षेत्र बनाए रखने की अनुमति दी गई है। इसमें कोई शक नहीं है कि Gonka चालुक्य शक्ति को प्रस्तुत की, लेकिन तथ्य यह है कि उन्होंने कोंकण के विजेता के रूप में वर्णित है मतलब हो सकता है कि या तो वह व्यवस्थापक के रूप में नियुक्त किया गया था या अपने क्षेत्र से परे घुसना करने की अनुमति दी है। 1216 ई. मिरज में Silaharas के अन्य प्रदेशों के साथ साथ जो अपनी पकड़ बनाए रखा 1318 ई. में जब यह Bahamanis के लिए पर पारित किया यादवों के हमले के लिए गिर गया। हम यह कि हसन, बहमनी राजवंश के संस्थापक Gangi मिरज के पास, जहां वह एक खजाना है जिसके साथ वह सेना के एक उठाया पाया पर एक Saikh मुहम्मद Junaidi के रोजगार में था Tazkirat - उल - मुल्क के अधिकार पर है, मिरज पर चढ़ाई और हराने और एक रानी दुर्गावती जो अपने subhedar था कैद के बाद किले पर कब्जा कर लिया। अपनी पहली जीत के दृश्य में शहर का नाम Saikh मुहम्मद की इच्छाओं पर Mubarakabad बदल गया था। इस घटना 748 हिजरी या 1347 ई. में जगह ले ली।\n\nयह ज्ञात नहीं है जो मिरज किला बनाया। कुछ लोग कहते हैं कि यह एक बहमनी सुल्तानों के द्वारा बनाया गया था, लेकिन इस दृश्य को अस्थिर रूप किला बहमनी राजवंश की स्थापना से पहले भी अस्तित्व में था। Bahamam सुल्तानों केवल कुछ मरम्मत और यह दृढ़ किया जाता सकता है। Firishta द्वारा मिरज का पहला उल्लेख 1494 ई. है, जो सुल्तान मुहम्मद द्वितीय (1452-1515) द्वारा काबू पा लिया गया था बहादुर गिलानी के विद्रोह के खाते में होता है। सुल्तान ने अपने समकक्ष से एक शिकायत प्राप्त किया था गुजरात में और उसे सज़ा देना चाहता था। वह किला है जो अपने गवर्नर Buna नाईक ने कुछ प्रतिरोध के बाद आत्मसमर्पण किया गया निवेश. वह अच्छी तरह से सुल्तान द्वारा प्राप्त किया गया था। गिलानी बहादुर सैनिकों की या तो अपनी सेना में शामिल होने या किले छोड़ने के विकल्प दिए गए थे। यह कहा जाता है कि लगभग 2,000 घुड़सवार फ़ौज किला छोड़ दिया और बहादुर गिलानी में शामिल हो गए। जो जिनमें से सुल्तान की सेवा में प्रवेश पसंद स्वीकार किए जाते हैं और उपयुक्त पुरस्कृत थे। चाहे इस सैनिकों की ओर दिखाया उदारता सुल्तान के चरित्र के बड़प्पन का एक संकेत था या वह Gavan मौत के बाद सल्तनत में बढ़ती कमजोरी का परिणाम सबसे अच्छा पाठक की कल्पना के लिए छोड़ दिया। किया जा जो भी हो, दक्षिण कोंकण और गोवा के खिलाफ अभियान के लिए आपरेशन के आधार के रूप में मिरज के महत्व को स्पष्ट रूप से बहमनी राजाओं द्वारा परिकल्पित किया गया था और प्रयोजन के लिए एक शिविर भूमि के रूप में इस्तेमाल किया जा रहा है जगह के लिए कुछ सन्दर्भों नहीं कर रहे हैं। किले का मुख्य प्रवेश द्वार एक विशाल गेट के बारे में 30 फीट (9.1 मीटर) उच्च था। यह 10 साल पहले ध्वस्त कर दिया था।\n\nबहमनी साम्राज्य कमजोर शासकों जो नीचे शक्तिशाली प्रांतीय गवर्नरों की अशांति नहीं डाल सकता है कि एक उत्तराधिकार के कारण विघटित. इस प्रकार 1490 में अहमदनगर, गोलकुंडा, बीजापुर, आदि के राज्यपालों अपनी स्वतंत्रता की घोषणा की और Bahainani वंश के पतन पर, मिरज Bijapuri सुल्तानों के हाथों में पारित. अली आदिल शाह यहाँ इब्राहिम आदिल शाह के शासनकाल, उसके पिता और बाद यह एक बिंदु 'घ appui में सिंहासन के अधिकारी के लिए किए गए आपरेशन में बदल गया था की मृत्यु पर बाद के वर्षों के दौरान घर में नजरबंद रखा गया था। चौकी हिस्सा बाद में इब्राहिम आदिल शाह III के खिलाफ इस्माइल के विद्रोह में लिया।\nइस समय शिवाजी तेजी से प्रमुखता में बढ़ गया था और मुस्लिम राजवंशों कि धीरे - धीरे सत्ता में ढलते थे और उनके उपनिवेश अधिक पकड़ खोने की कीमत पर एक अलग रियासत नक्काशीदार. उनकी बढ़ती शक्ति मुगलों और Bijapuris जो लगातार उसे किसी भी सफलता के बिना हालांकि दबाने की कोशिश की द्वारा महसूस किया गया। प्रतापगढ़, पन्हाला, पश्चिमी आदिल साही जिले की राजधानी में अफजल खान की मृत्यु (Bijapuri सरदार) के 18 दिनों के भीतर नवम्बर 28, +१६५९ पर वार्ता के माध्यम से लुका Annaji Datto लिया गया था। पन्हाला फोर्ट और कोल्हापुर के आसपास के जिले, Vasantgad, Khelna (भी कहा जाता है Vishalgad है), Ranganagad और अन्य छोटे किलों जल्दी से एकदम. हालांकि अभी तक शिवाजी कोल्हापुर में डेरा डाले हुए थी घेर मिरज फोर्ट नेताजी पलकर भेजा. १६६० जनवरी CHH में. शिवाजी महाराज व्यक्ति में पहुंचे घेराबंदी जो दो से तीन महीने के लिए जारी रखा था, जब सिद्दी जौहर और फज़ल खान अपने प्रदेशों पर हमले की खबर तत्काल उसे पन्हाला किला के लिए बुलाया दबाएँ. इन परिस्थितियों के तहत शिवाजी घेराबंदी दे और Bijapuri सरदारों द्वारा चुनौती मिलने के लिए व्यवस्था बनाने के लिए किया था। CHH के शासन के तहत. संभाजी, मराठा जनरलों संताजी घोरपडे और Dhanaji जाधव उनके परिवारों के लिए एक सुरक्षित अभिरक्षा मिरज के किले के रूप में चुना था, जबकि वे औरंगजेब, मुगल सम्राट के हमलावर सेना के खिलाफ एक गुरिल्ला युद्ध पर ले जाने में लगे हुए थे। 1687 में बीजापुर की गिरावट के साथ मिरज मुगलों के हाथों में पारित कर दिया और इसलिए बना रहा जब तक यह एक अभियान है कि दो साल के लिए चली में छत्रपति शाहू द्वारा 3 अक्टूबर १,७३९ कब्जा कर लिया था। इस प्रकार पुरानी Moghal लगभग मराठा राजधानी की सीमा पर सत्ता के अवशेष के लिए एक बार और सभी सफाया किया गया था। यह Moghals जो मराठा उपनिवेश की धमकी दी है के कई की जेब से एक था, दूसरों मिरज के किले गोपालराव पटवर्धन 1761 में रायगढ़, Gopalgad, Govindgad, आदि किया जा रहा था Peshva माधवराव द्वारा सम्मानित किया गया। Patwardhans मिरज के रूप में वे कहते थे अब पेशवा हैदर और टीपू सुल्तान के खिलाफ अभियानों में एक तारकीय भूमिका निभाई.\n\nमिरज Peshwas के शासन के अधीन आया। पटवर्धन राजवंश रियासत के रूप में 8 मार्च 1948 तक राज्य पर शासन किया। 1948 के पहले यह मिरज वरिष्ठ के princly राज्य की राजधानी था। यह ब्रिटिश भारत के पूर्ण संचालित रियासतों के एक था, बंबई प्रेसीडेंसी के दक्षिणी डिवीजन के अंतर्गत दक्षिणी Mahratta Jagirs का हिस्सा है और बाद में डेक्कन राज्य अमेरिका एजेंसी के गठन. मिरज के राज्य में 1750 से पहले स्थापित किया गया था और पूर्व ब्रिटिश पटवर्धन क्षेत्र है कि कृष्णा और तुंगभद्रा नदियों के बीच विस्तारित के पूर्व राजधानी थी। 1820 में, पटवर्धन क्षेत्र के एक सीनियर और जूनियर शाखा के बीच विभाजित किया गया था। दोनों शाखाओं के क्षेत्र में व्यापक रूप से अन्य देशी राज्यों और ब्रिटिश जिलों के बीच बिखरे हुए किया गया था।\nपटवर्धन वंश के शासक, राजा के शीर्षक का उपयोग किया है और एक ही कबीले कि पास सांगली, Budhgaon, Jamkhandi, Tasgaon, Kurindwad, Madavpur (Kurundwad जूनियर) और वादी ने फैसला सुनाया के थे। असल में उन सभी मूल मिरज जागीर के संस्करण रहे हैं। मिरज के 1 शासक, राजा गोविंद राव पटवर्धन, घोड़े के शरीर के एक सेनानायक के रूप में शुरू किया, खुद को हैदराबाद और मैसूर के हैदर अली के निजाम के खिलाफ कई अभियानों में प्रतिष्ठित है, दक्षिण भारत में मराठा प्रभुत्व स्थापित करने के लिए और मराठा विजय धक्का दिया मैसूर की सीमा.\nमिरज वरिष्ठ क्षेत्र में 339 वर्ग मील (880 km2) मापा. 1901 की जनगणना के अनुसार, जनसंख्या 81,467 थी। 1901 में, राज्य २३००० £ अनुमानित राजस्व का आनंद लिया और ब्रिटिश राज को श्रद्धांजलि में 800 £ भुगतान किया। राजा (1901 में 18,425 जनसंख्या) मिरज, जो दक्षिणी Mahratta रेलवे पर जंक्शन के शहर में रहते है।\nमिरज वरिष्ठ 8 मार्च 1948 को भारत डोमिनियन के लिए स्वीकार कर लिया है और वर्तमान में महाराष्ट्र राज्य का एक हिस्सा है।\n\nपं.. Paluskar विष्णु, उस्ताद अब्दुल करीम खान, पंडित निकालके. भातखंडे, Hirabai Badodekar और पं.. पटवर्धन Vinayakrao मिरज से प्रसिद्ध कलाकार हैं। बाल गंधर्व HansPrabha रंगमंच पर मिरज में अपनी पहली फिल्म के प्रदर्शन किए गए। एक ही स्थान पर नव निर्मित Balgandharva Natyagruha कि उसके बाद नामित किया गया है खड़ा है। उस्ताद अब्दुल करीम खान, किराना घराने के अगुआ, झूठ Khvaja Samsuddin मीरा साहेब दरगाह और वार्षिक संगीत उत्सव की यौगिकों के भीतर interred है दरगाह पर उनकी स्मृति में आयोजित किया। हिंदुस्तानी शास्त्रीय संगीत के इस समृद्ध परंपरा के कारण, यह कलाकार यहां मिरज में डील या Navratrotsav के अवसर पर प्रदर्शन करने के लिए गर्व की बात है। गंधर्व महाविद्यालय के प्रशासनिक कार्यालय मिरज पर स्थित है।\n\nमिरज जगह जहां एक सितार सरोद और तानपुरा रूप में इस तरह भारतीय स्ट्रिंग उपकरणों के बेहतरीन मिल सकता है। ये विशेष इलाज की लकड़ी और gourds से बना रहे हैं। इस कला Faridsaheb Sitarmaker द्वारा 18 वीं सदी में बीड़ा उठाया था और अब भी उसके वंश द्वारा अभ्यास किया।\n\nमिरज मध्य रेलवे पर एक महत्वपूर्ण जंक्शन है। ब्रॉड गेज, छोटी लाइन और मीटर गेज - अभी हाल तक, यह केवल करने के लिए सभी तीन रेल गेज है संगम था। आखिरी छोटी लाइन गाड़ी 1 नवम्बर 2008 को स्वर्गवासी. मिरज अब केवल ब्रॉड गेज रेलवे पटरियों है। यह रेलवे द्वारा पुणे से जुड़ा है उत्तर, Kurduvadi पर पंढरपुर के माध्यम से दक्षिण में Londa जंक्शन के माध्यम से उत्तर उत्तर पूर्व और हुबली और गोवा पर. कोल्हापुर से शोलापुर तक पैसेंजर ट्रेनों परिवर्तित मिरज-पंढरपुर-Kurduvadi फरवरी 2011 में ब्रॉड गेज ट्रैक पर चलने शुरू कर दिया।\n\nमिरज मुंबई पुणे बेंगलूर राष्ट्रीय राजमार्ग NH4 से पहुंचा जा सकता.\nPethvati नाका Chouraya पर NH4 बाहर निकलें, जबकि उत्तर (मुंबई और पुणे से) से चला.\nShiroli नाका पर NH4 बाहर निकलें, जबकि दक्षिण (गोवा, हुबली या बंगलौर से) से चला.\nNH4 फार्म पर दो सांगली और मिरज के जुड़वां शहरों के साथ एक त्रिकोण से बाहर निकालता है और प्रत्येक बाहर निकलने से लगभग 50 किमी रहे हैं। हालांकि यात्रा करने के लिए लिया गया समय की गति और अन्य कारकों पर निर्भर करता है और एक बड़ी हद तक भिन्न हो सकते हैं, मुंबई 7 मिरज और बंगलौर से ड्राइव घंटे 11 मिरज से घंटे ड्राइव के बारे में है के बारे में है।\n\nमिरज भारत में अस्पतालों के उच्चतम प्रति व्यक्ति नंबर की अद्वितीय गौरव प्राप्त है। शहर के दो मेडिकल कॉलेजों और एक सौ से अधिक निजी क्लीनिकों और अस्पतालों का दावा है। मिराज के अस्पतालों की एक बड़ी संख्या में प्रसिद्धि झूठ और एक मध्यम आकार के सारंगी उद्योग के मुख्य स्रोत है। यह 19 वीं सदी में प्रसिद्ध वैद्यों के लिए किया गया है के रूप में पारंपरिक आयुर्वेदिक दवा के चिकित्सकों जाना जाता है।\nWanless अस्पताल, एक प्रमुख शिक्षण अस्पताल, मिरज में 1894 में डॉ॰ सर विलियम जेम्स Wanless (1865 से 1933) एक कनाडाई मिशनरी संयुक्त राज्य अमेरिका के प्रेस्बिटेरियन चर्च के तरफ से काम कर रहे चिकित्सक द्वारा स्थापित किया गया था। अस्पताल में एक सौ से अधिक वर्षों के लिए क्षेत्र के लोगों की सेवा की है। Wanless मानवता के लिए अपनी सेवा के लिए किंग जॉर्ज पंचम ने 1928 में नाइट की उपाधि दी गई थी।\nडॉ॰ आर.के. पाढ़ी, एक भारतीय हृदय कनाडा में प्रशिक्षित सर्जन और डॉ॰ एजी फ्लेचर, संयुक्त राज्य अमेरिका से एक सामान्य और वक्ष सर्जन, मिरज 1962 अप्रैल में पहली बार भारत में सफल आपरेशन खुले दिल प्रदर्शन किया।\nमिरज भी सरकारी मेडिकल कालेज के समेटे हुए हैं। यह एक पुराने संस्थान है जो देश के श्रेष्ठ डॉक्टर के reputedly कुछ का उत्पादन किया गया है।\nमिरज हार्ट इंस्टीट्यूट जन्मजात और अधिग्रहण के रूप में के रूप में अच्छी तरह से हृदय रोगों वक्ष और संवहनी समस्याओं, दोनों के रूप में भी आकस्मिक में वैकल्पिक, महाराष्ट्र, कर्नाटक और गोवा के राज्यों से रोगियों की चिकित्सा की जरूरत के लिए प्रदान के लिए एक तृतीयक रेफरल केन्द्र है।\n\nWanless अस्पताल\nसिद्धिविनायक गणपति कैंसर अस्पताल\nसरकारी मेडिकल कॉलेज अस्पताल\nलायंस पकड़ने अस्पताल\nभारती अस्पताल\nGulabrao पाटिल होम्योपैथी चिकित्सा अस्पताल एवं कॉलेज\nDr.G.S.Kulkarni आर्थोपेडिक अस्पताल\nडॉ॰ पी. बी Magdum हड्डी रोग अस्पताल, मिरज.\nदादा साहेब चव्हाण मेमोरियल अस्पताल, मिरज\nDr.Isapure हड्डी रोग अस्पताल एवं ट्रामा सेंटर\nSortur अस्पताल, मिरज.\nचड्ढा अस्पताल, दंत चिकित्सा विशेषज्ञ.\nparamshetti अस्पताल मिरज\n\nGulabrao पाटिल ट्रस्ट कैम्ब्रिज स्कूल (राज्य एवं सीबीएसई बोर्ड), \nमिरजजवाहर हाई स्कूल और जूनियर कॉलेज मिरज,\nनई अंग्रेजी स्कूल मिरज,\nआदर्श अंग्रेजी स्कूल,\nमिरज हाई स्कूल,\nविद्या मंदिर मिरज,\nकन्या शाला मिरज,\nR.M हाई स्कूल,\nAlphonsa कान्वेंट स्कूल,\nआदर्श शिक्षण मंदिर.\n\n", "id": "97437", "title": "मिरज"}
{"url": "https://hi.wikipedia.org/wiki?curid=97440", "text": "नरसिंह चिंतामन केलकर\n\nनरसिंहन चिंतामन केलकर या तात्यासाहेब केलकर (२४ अगस्त, १८७२- १४ अक्तूबर, १९४७) एक उल्लेखानीय साहित्यकार थे जिन्हें 'साहित्य-सम्राट' की उपाधि से अलंकृत किया गया था। ये केसरी-महारत्त समाचार-पत्र के ४१ वर्षों तक संपादक रहे थे। इसके साथ ही ये केसरी न्यास के न्यासी (ट्रस्टी) भी थे।\n\nइन्होंने कला स्नातक व विधि स्नातक किया था। बाद में इन्होंने सतारा में वकालत की। इनको लोकमान्य तिल्क द्वारा १८६९ में मुंबई बुलाया गया था। १९१६ में इन्होंने तिलक क साठवें जन्मदिवस के आयोजन के लिए सक्रिय भाग लिया, व एक लाख रुपए का चंदा जमा किया। १९२० में तिलक की मृत्यु उपरांत कांग्रेस में तिलक समर्थकों के अग्रणी रहे। ये १९२४-१९२९ तक वाइसरॉय परिषद के सदस्य भी रहे थे। ये अखिल भारतीय हिन्दू महासभा के दो बार अध्यक्ष निर्वाचित हुए (१९२८-जबलपुर सत्र एवं १९३२-दिल्ली सत्र)।\n\nनरसिंह चिंतामणि केलकर का जन्म मिरज (महाराष्ट्र) में हुआ था। हाईस्कूल और कालेज में उन्होने अंग्रेजी एवं संस्कृत साहित्य का विशेष अध्ययन किया और उनकी साहित्यिक प्रतिभा पल्लवित हुई। बी. ए., एल-एल. बी. होने के पश्चात्‌ वे लोकमान्य तिलक के अंग्रेजी समाचार पत्र मराठा के संपादक हुए। इस प्रकार सन्‌ 1947 तक वे मराठा, केसरी तथा सह्याद्रि (मासिकपत्र) जैसे लोकप्रिय एवं प्रौढ़ समाचारपत्रों के संपादक रहे।\n\nवे न केवल व्यवसायी संपादक वरन्‌ सव्यसाची साहित्यिक भी थे। संपादन करते हुए उन्होंने मालाकार चिपलूणकर की प्रौढ़ निबंधशैली का उत्कर्ष किया। इन्होंने निबंध, जीवनी, नाटक, इतिहास, साहित्यशास्त्र, उपन्यास, विनोद, यात्रावर्णन आदि अनेक साहित्यरूपों में अपनी प्रौढ़ कृतियों द्वारा अच्छा योग दिया। इनकी निबंधरचना इतनी विविध, विपुल और कलापूर्ण है कि मराठी में कदाचित्‌ ही किसी एक व्यक्ति ने इनकी टक्कर का निबंधप्रणयन किया हो। इनकी निबंधरचना लगभग पाँच हजार पृष्ठों की है।\n\nइनके 1. गैरीबाल्डी चरित्र 2. आयरिश देशभक्तों के चरित्र, 3. लोकमान्य तिलक का त्रिखंडात्मक बृहत्‌ चरित्र (लगभग तीन हजार पृष्ठों का) और 4. आत्मकहानी (लगभग आठ सौ पृष्ठों की) की रचनाकर चरित्रसाहित्य को खूब संपन्न किया। इनका ऐतिहासिक संशोधनयुक्त मराठे व इंग्रज ग्रंथ पठनीय और संग्रहणीय है। वैसे ही 'सुभाषित और विनोद' नामक प्रौढ़ ग्रंथ का प्रणयान कर इन्होंने हास्य रस का शास्त्रीय शैली से प्रतिपादन किया है।\n\nकेलकर सफल समीक्षक भी थे। इन्होंने लगभग सौ भिन्न प्रकार के ग्रंथों के मार्मिक परिचय लिखे और बीसों ग्रंथों की उद्बोधक समालोचनाएँ कीं। वे मराठी के दूसरे साहित्यसम्राट कहे जाते हैं। अपने सामर्थ्य के अनुसार इन्होंने देश सेवा में भी योग दिया। 1947 ई. में इनका निधन हुआ।\n\n", "id": "97440", "title": "नरसिंह चिंतामन केलकर"}
{"url": "https://hi.wikipedia.org/wiki?curid=97448", "text": "प्रभात चिपलूनकर\n\nप्रभात चिपलूनकर प्रसिद्ध स्वतंत्रता संग्राम सेनानी वीर सावरकर की पुत्री थीं। इनका जन्म ७ जनवरी, १९२५ को हुआ था।\nइन्हें प्रभात ताई के नाम से भी जाना जाता है।\n", "id": "97448", "title": "प्रभात चिपलूनकर"}
{"url": "https://hi.wikipedia.org/wiki?curid=97449", "text": "विश्वास सावरकर\n\nविश्वास सावरकर प्रसिद्ध स्वतंत्रता सेनानी वीर सावरकर के पुत्र थे। इनका जन्म १७ मार्च, १९२८ को हुआ था।\n", "id": "97449", "title": "विश्वास सावरकर"}
{"url": "https://hi.wikipedia.org/wiki?curid=97453", "text": "विलिस टावर\n\nविलिस टॉवर (पूर्व नामः सीयर्स टॉवर) संयुक्त राज्य अमरीका के शिकागो इलिनोइस शहर में स्थित एक गगनचुंबी इमारत है। इस इमारत के निर्माण के लिए अगस्त 1970 में सीयर्स, रोईबुक एण्ड कंपनी को नियुक्त किया गया। इस भवन का निर्माण कार्य 1974 में पूर्ण हुआ। यह टॉवर उत्तरी अमरीका की सबसे ऊंची इमारत होने के साथ-साथ 1974 से 1996 के बीच से दुनिया की सबसे ऊंची इमारत थी। इस 108 मंजिली इमारत की ऊंचाई आधार से लेकर छत तक 442 मीटर (1451 फुट) है।\nइस टॉवर के निर्माण से पहले विश्व व्यापार केंद्र दुनिया की सबसे ऊंची थी। 1996 में कुआलालम्पुर, मलेशिया में स्थित पेट्रोनास ट्विन टावर्स दुनिया की सबसे ऊंची इमारत बन गई। इमारत के शिखर पर लगे दो टेलीविजन एंटीना की बदौलत शियर्स टॉवर अभी भी जमीन से लेकर शिखर तक दुनिया की सबसे ऊंची इमारत है। जमीन से लेकर एंटीना तक की ऊंचाई 527 मीटर (1730 फुट) है।\n\nखबर के अनुसार, इंश्योरेंस सेवाओं के लिए जाने जानी वाली लंदन की कंपनी विलिस ग्रुप ने वर्ष 2009 के शुरू में टावर के नामकरण का अधिकार सीयर्स प्रबंधन से जीत लिया था। टावर की मुख्य किराएदार सीयर्स रोइब्यूक एंड कंपनी थी, जो वर्ष 1992 में यहां से चली गई थी। वर्तमान में इस इमारत का मालिकाना हक अमेरिकन लैंडमार्क प्रापर्टीज ऑफ स्कोकी के पास है। विलिस ग्रुप की योजना यहां 50 मंजिली होटल खोलने की है।\n\n", "id": "97453", "title": "विलिस टावर"}
{"url": "https://hi.wikipedia.org/wiki?curid=97454", "text": "उत्तर अमेरिका का इतिहास\n\nउत्तर अमेरिका का इतिहास अपनी संस्कृतियों और सभ्यताओं के मामले में इस महाद्वीप की विशालता के समान ही समृद्ध है, जो अपने में सुदूर उत्तर में एस्किमो से लेकर मेक्सिको की ऐज़टैक सभ्यता तक और दक्षिण में ओल्मेक और माया सभ्यताओं को अपने में समेटे हुए है।\n\nनॉर्डिक गाथाओं के अनुसार, ग्रीनलैण्ड की खोज ९०० ईस्वीं में नार्वेजियाई नाविक गुन्नजोर्न ने की थी। ९८० के दशक में, आइसलैण्ड के वाइकिंग सर्वप्रथम यूरोपीय आगन्तुक थे जो निर्जन दक्षिण-पश्चिमी तट से होते हुए ग्रीनलैण्ड पहुँचे थे। १५३६ में, डेनमार्क और नार्वे आधिकारिक रूप से एक हो गए और ग्रीनलैण्ड डैनिश नार्वे का एक अधीनस्थ क्षेत्र बन गया। \n\nवर्तमान में, स्थानीय सरकार इनूइट लोगों की है। नवम्बर २००८ में ग्रीनलैण्ड ने स्वशासन के पक्ष में मतदान किया और अब वह डेनमार्क से स्वतन्त्र होने के एक कदम और निकट है।\nस्थानों के नाम डैनिश से बदलकर स्थानीय भाषाओं में रखे जा रहे है। गोड्थाब, जो इस द्वीप पर डैनिश सभ्यता का केन्द्र है, अब नूक कहा जाता है, जो आभासीय सम्प्रभु सरकार की राजधानी है। १९८५ में इस सरकार द्वारा ग्रीनलैण्ड के ध्वज का निर्माण डेनमार्क के ध्वज के रंगों के आधार पर किया। यद्यपि, पूर्ण सम्प्रभुता आन्दोलन ने अभी जनमत प्राप्त नहीं किया है।\n\nइस क्षेत्र में आने वाले सर्वप्रथम लोग साइबेरिया से आए थे, जो बेरिंग की खाड़ी को पार करके यहाँ पहुँचे थे और इनके कुछ समय बाद एशिया से अन्तिम इनूइट (एस्किमो) यहाँ आए थे। यहाँ आने वाले सर्वप्रथम यूरोपीय फ़्रान्सीसी थे। अठारहवीं सदी में फ़्रान्स और इंग्लैण्ड के मध्य चल रहा विवाद यहाँ इस क्षेत्र के उपनिवेशों तक आ पहुँचा और अंग्रेज़ों और फ़्रान्सीसीयों के बीच घमासान युद्ध छिड़ गया और जिसके परिणामस्वरूप अंग्रेज़ों की विजय हुई। १७६३ की पैरिस संधि के बाद न्यू फ़्रान्स या वर्तमान कनाडा एक ब्रिटिश उपनिवेश बन गया। इसके कुछ वर्षों बाद, ब्रिटेन ने औपचारिक रूप से फ़्रान्सीसी नागरिक कानून को मान्यता प्रदान की और कनाडा की फ़्रान्सीसी भाषी जनसंख्या की धार्मिक और भाषाई स्वतन्त्रता स्वीकार की।\n\n१९८२ में, कनाडियाई संविधान में बहुत बड़े सुधार किए गए: ब्रिटिश उत्तर अमेरिकी अधिनियम १८६७ और इसमें हुए बहुत से संशोधन १९८२ में, संविधान अधिनियम बना और कनाडा का संविधान बना। हाल के वर्षों में क्यूबेक (कनाडा का फ़्रान्सीसी भाषी बहुल प्रान्त) के लोगों ने राष्ट्रीय एकीकरण के मुद्दे पर बहुत कुछ बोला है। १९८० और १९९५ में हुए जनमत संग्रहों में इस प्रान्त के लोगों ने प्रान्त की सम्प्रभुता पर मत दिया है और अधिकांश मदतान क्यूबैक के कनाडा में बने रहने के पक्ष में ही हुआ है।\n\n\n\n", "id": "97454", "title": "उत्तर अमेरिका का इतिहास"}
{"url": "https://hi.wikipedia.org/wiki?curid=97476", "text": "भक्तिकाल के कवि\n\nभक्तिकाल में कृष्णभक्ति शाखा के अंतर्गत आने वाले प्रमुख कवि हैं - कबीरदास, तुलसीदास, सूरदास, नंददास, कृष्णदास, परमानंद दास, कुंभनदास, चतुर्भुजदास, छीतस्वामी, गोविन्दस्वामी, हितहरिवंश, गदाधर भट्ट, मीराबाई, स्वामी हरिदास, सूरदास-मदनमोहन, श्रीभट्ट, व्यास जी, रसखान, ध्रुवदास तथा चैतन्य महाप्रभु।\n\nहिन्दी साहित्य के श्रेष्ठ कृष्णभक्त कवि सूरदास का जन्म 1483 ई. के आस-पास हुआ था। इनकी मृत्यु अनुमानत: 1563 ई. के आस-पास हुई. इनके बारे में ‘भक्तमाल’ और ‘चौरासी वैष्णवन की वार्ता’ में थोड़ी-बहुत जानकारी मिल जाती है। ‘आईने अकबरी’ और ‘मुंशियात अब्बुलफजल’ में भी किसी संत सूरदास का उल्लेख है, किन्तु वे बनारक के कोई और सूरदास प्रतीत होते हैं। अनुश्रुति यह अवश्य है कि अकबर बादशाह सूरदास का यश सुनकर उनसे मिलने आए थे। ‘भक्तमाल’ में इनकी भक्ति, कविता एवं गुणों की प्रशंसा है तथा इनकी अंधता का उल्लेख है। ‘चौरासी वैष्णवन की वार्ता’ के अनुसार वे आगरा और मथुरा के बीच साधु या स्वामी के रूप में रहते थे। वे वल्लभाचार्य के दर्शन को गए और उनसे लीलागान का उपदेश पाकर कृष्ण-चरित विषयक पदों की रचना करने लगे. कालांतर में श्रीनाथ जी के मंदिर का निर्माण होने पर महाप्रभु वल्लभाचार्य ने इन्हें यहाँ कीर्तन का कार्य सौंपा. सूरदास के विषय में कहा जाता है कि वे जन्मांध थे। उन्होंने अपने को ‘जन्म को आँधर’ कहा भी है। किन्तु इसके शब्दार्थ पर अधिक नहीं जाना चाहिए. सूर के काव्य में प्रकृतियाँ और जीवन का जो सूक्ष्म सौन्दर्य चित्रित है उससे यह नहीं लगता कि वे जन्मांध थे। उनके विषय में ऐसी कहानी भी मिलती है कि तीव्र अंतर्द्वन्द्व के किसी क्षण में उन्होंने अपनी आँखें फोड़ ली थीं। उचित यही मालूम पड़ता है कि वे जन्मांध नहीं थे। कालांतर में अपनी आँखों की ज्योति खो बैठे थे। सूरदास अब अंधों को कहते हैं। यह परम्परा सूर के अंधे होने से चली है। सूर का आशय ‘शूर’ से है। शूर और सती मध्यकालीन भक्त साधकों के आदर्श थे। \n\nये श्री हितहरिवंश के शिष्य स्वप्न में हुए थे। इसके अतिरिक्त उनका कुछ जीवनवृत्त प्राप्त नहीं हुआ। वे अधिकतर वृंदावन में ही रहा करते थे। उनकी रचना बहुत ही विस्तृत है और इन्होंने पदों के अतिरिक्त दोह, चौपाई, कवित्त, सवैये आदि अनेक छंदों में भक्ति और प्रेमतत्वों का वर्णन किया है। \n\nये दिल्ली के एक पठान सरदार थे। ये लौकिक प्रेम से कृष्ण प्रेम की ओर उन्मुख हुए. ये गोस्वामी विट्ठलनाथ के बड़े कृपापात्र शिष्य थे। रसखान ने कृष्ण का लीलागान गेयपदों में नहीं, सवैयों में किया है। रसखान को सवैया छंद सिद्ध था। जितने सहज, सरस, प्रवाहमय सवैये रसखान के हैं, उतने शायद ही किसी अन्य कवि के हों. रसखान का कोई ऐसा सवैया नहीं मिलता जो उच्च स्तर का न हो. उनके सवैये की मार्मिकता का बहुत बड़ा आधार दृश्यों और बाह्यांतर स्थितियों की योजना में है। वही योजना रसखान के सवैयों के ध्वनि-प्रवाह में है। ब्रजभाषा का ऐसा सहज प्रवाह अन्यत्र बहुत कम मिलता है। रसखान सूफ़ियों का हृदय लेकर कृष्ण की लीला पर काव्य रचते हैं। उनमें उल्लास, मादकता और उत्कटता तीनों का संयोग है। ब्रज भूमि के प्रति जो मोह रसखान की कविताओं में दिखाई पड़ता है, वह उनकी विशेषता है। \n\nइनका पूरा नाम हरीराम व्यास था और वे ओरछा के रहनेवाले थे। ओरछानरेश मधुकर शाह के ये राजगुरू थे। पहले ये गौड़ सम्प्रदाय के वैष्णव थे पीछे हितहरिवंशजी के शिष्य होकर राधाबल्लभी हो गए। इनका समय सन् 1563 ई. के आसपास है। इनकी रचना परिमाण में भी बहुत विस्तृत है और विषय भेद के विचार से भी अधिकांश कृष्णभक्तों की अपेक्षा व्यापक है। ये श्रीकृष्ण की बाललीला और श्रृंगारलीला में लीन रहने पर भी बीच में संसार पर दृष्टि डाला करते थे। इन्होंने तुलसीदास के समान खलों, पाखंडियों आदि का भी स्मरण किया और रसखान के अतिरिक्त तत्वनिरूपण में भी ये प्रवृत्त हुए हैं। \n\nये महात्मा वृंदावन में निंबार्क मतांतर्गत टट्टी संप्रदाय, जिसे सखी संप्रदाय भी कहते है, के संस्थापक थे और अकबर के समय में एक सिद्ध भक्त और संगीत-कला-कोविद माने जाते थे। कविताकाल सन् 1543 से 1560 ई. ठहरता है। प्रसिद्ध गायनाचार्य तानसेन इनका गुरूवत् सम्मान करते थे। यह प्रसिद्ध है कि अकबर बादशाह साधु के वेश में तानसेन के साथ इनका गाना सुनने के लिए गया था। कहते हैं कि तानसेन इनके सामने गाने लगे और उन्होंने जानबूझकर गाने में कुछ भूल कर दी. इसपर स्वामी हरिदास ने उसी गाना को शुद्ध करके गाया. इस युक्ति से अकबर को इनका गाना सुनने का सौभाग्य प्राप्त हो गया। पीछे अकबर ने बहुत कुछ पूजा चढ़ानी चाही पर इन्होंने स्वीकृन न की. इनका जन्म समय कुछ ज्ञात नहीं है। \n\nये मेड़तिया के राठौड़ रत्नसिंह की पुत्री, राव दूदाजी की पौत्री और जोधपुर के बसानेवाले प्रसिद्ध राव जोधा की प्रपौत्री थीं। इनका जन्म सन् 1516 ई. में चोकड़ी नाम के एक गाँव में हुआ था और विवाह उदयपुर के महाराणा कुमार भोजराज के साथ हुआ था। ये आरंभ से ही कृष्ण भक्ति में लीन रहा करती थी। विवाह के उपरांत थोड़े दिनों में इनके पति का परलोकवास हो गया। ये प्राय: मंदिर में जाकर उपस्थित भक्तों और संतों के बीच श्रीकृष्ण भगवान की मूर्ती के सामने आनंदमग्न होकर नाचती और गाती थी। कहते हैं कि इनके इस राजकुलविरूद्ध आचरण से इनके स्वजन लोकनिंदा के भय से रूष्ट रहा करते थे। यहाँ तक कहा जाता है कि इन्हें कई बार विष देने का प्रयत्न किया गया, पर विष का कोई प्रभाव इन पर न हुआ। घरवालों के व्यवहार से खिन्न होकर ये द्वारका और वृंदावन के मंदिरों में घूम-घूमकर भजन सुनाया करती थीं। ऐसा प्रसिद्ध है कि घरवालों से तंग आकर इन्होंने गोस्वामी तुलसीदास को यह पद लिखकर भेजा था: स्वस्ति श्री तुलसी कुल भूषन दूषन हरन गोसाईं I बारहिं बार प्रनाम करहुँ, अब हरहु सोक समुदाई II घर के स्वजन हमारे जेते सबन्ह उपाधि बढ़ाई II साधु संग अरू भजन करत मोहिं देत कलेस महाई II मेरे मात पिता के सम हौ, हरिभक्तन्ह सुखदाई II हमको कहा उचित करिबो है, सो लिखिए समझाई II इस पर गोस्वामी जी ने ‘विनयपत्रिका’ का यह पद लिखकर भेजा था : जाके प्रिय न राम बैदेही I सो नर तजिय कोटि बैरी सम जद्यपि परम सनेही II नाते सबै राम के मनियत सुहृद सुसेव्य जहाँ लौं I अंजन कहा आँखि जौ फूटै, बहुतक कहौं कहाँ लौं II मीराबाई की मृत्यु द्वारका में सन् 1546 ई. में हो चुकी थी। अत: यह जनश्रुति किसी की कल्पना के आधार पर ही चल पड़ी. मीराबाई का नाम प्रधान भक्तों में है और इनका गुणगान नाभाजी, ध्रुवदास, व्यास जी, मलूकदास आदि सब भक्तों ने किया है। \n\nये दक्षिणी ब्राह्मण थे। इनके जन्म का समय ठीक से पता नहीं, पर यह बात प्रसिद्ध है कि ये श्री चैतन्य महाप्रभु को भागवत सुनाया करते थे। इनका समर्थन भक्तमाल की इन पंक्तियों से भी होता है: भागवत सुधा बरखै बदन, काहू को नाहिंन दुखद I गुणनिकर गदाधर भट्ट अति सबहिन को लागै सुखद II संस्कृत के चूडांत पंडित होने के कारण शब्दों पर इनका बहुत विस्तृत अधिकार था। इनका पदविन्यास बहुत ही सुंदर है।\n\nराधावल्लभी सम्प्रदाय के प्रवर्तक गोसाईं हितहरिवंश का जन्म सन् 1502 ई. में मथुरा से 4 मील दक्षिण बादगाँव में हुआ था। राधावल्लभी सम्प्रदाय के पंडित गोपालप्रसाद शर्मा ने इनका जन्म सन् 1473 ई. माना है। इनके पिता को नाम केशवदास मिश्र और माता का नाम तारावती था। कहते हैं कि हितहरिवंश पहले माध्वानुयायी गोपाल भट्ट के शिष्य थे। पीछे इन्हें स्वप्न में राधिकाजी ने मंत्र दिया और इन्होंने अपना एक अलग संप्रदाय चलाया। अत: हित सम्प्रदाय को माध्व संप्रदाय के अंतर्गत मान सकते हैं। हितहरिवंश के चार पुत्र और एक कन्या हुई. गोसाईं जी ने सन् 1525 ई. में श्री राधावल्लभ जी की मूर्ती वृंदावन में स्थापित की और वहीं विरक्त भाव से रहने लगे. ये संस्कृत के अच्छे विद्वान और भाषा काव्य के अच्छे मर्मज्ञ थे। ब्रजभाषा की रचना इनकी यद्यपि बहुत विस्तृत नहीं है तथापि बड़ी सरस और हृदयग्राहिणी है। \n\nये अंतरी के रहनेवाले सनाढ्य ब्राह्मण थे जो विरक्त की भाँति आकर महावन में रहने लगे थे। पीछे गोस्वामी विट्ठलनाथ जी के शिष्य हुए जिन्होंने इनके रचे पदों से प्रसन्न होकर इन्हें अष्टछाप में लिया। ये गोवर्धन पर्वत पर रहते थे और उसके पास ही इन्होंने कदंबों का एक अच्छा उपवन लगाया था जो अब तक ‘गोविन्दस्वमी की कदंबखडी’ कहलाता है। इनका रचनाकाल सन् 1543 और 1568 ई. के भीतर ही माना जा सकता है। वे कवि होने के अतिरिक्त बड़े पक्के गवैये थे। तानसेन कभी-कभी इनका गाना सुनने के लिए आया करते थे। \n\nविट्ठलनाथ जी के शिष्य और अष्टछाप के अंतर्गत थे। पहले ये मथुरा के सुसम्पन्न पंडा थे और राजा बीरबल जैसे लोग इनके जजमान थे। पंडा होने के कारण ये पहले बड़े अक्खड़ और उद्दंड थे, पीछे गोस्वामी विट्ठलनाथ जी से दीक्षा लेकर परम शांत भक्त हो गए और श्रीकृष्ण का गुणानुवाद करने लगे. इनकी रचनाओं का समय सन् 1555 ई. के इधर मान सकते हैं। इनके पदों में श्रृंगार के अतिरिक्त ब्रजभूमि के प्रति प्रेमव्यंजना भी अच्छी पाई जाती है। ‘हे विधना तोसों अँचरा पसारि माँगौ जनम जनम दीजो याही ब्रज बसिबो’ पद इन्हीं का है।\n\nये कुंभनदास जी के पुत्र और गोसाईं विट्ठलनाथ जी के शिष्य थे। ये भी अष्टछाप के कवियों में हैं। इनकी भाषा चलती और सुव्यवस्थित है। इनके बनाए तीन ग्रंथ मिले हैं। \n\nये भी अष्टछाप के एक कवि थे और परमानंद जी के ही समकालीन थे। ये पूरे विरक्त और धन, मान, मर्यादा की इच्छा से कोसों दूर थे। एक बार अकबर बादशाह के बुलाने पर इन्हें फतहपुर सीकरी जाना पड़ा जहाँ इनका बड़ा सम्मान हुआ। पर इसका इन्हें बराबर खेद ही रहा, जैसा कि इस पद से व्यंजित होता है: संतन को कहा सीकरी सो काम ? आवत जात पनहियाँ टूटी, बिसरि गयो हरि नाम जिनको मुख देखे दुख उपजत, तिनको करिबे परी सलाम कुंभनदास लाल गिरिधर बिनु और सबै बेकाम. इनका कोई ग्रंथ न तो प्रसिद्ध है और न अब तक मिला है। \n\nयह वल्लभाचार्य जी के शिष्य और अष्टछाप में थे। सन् 1551 ई. के आसपास वर्तमान थे। इनका निवास स्थान कन्नौज था। इसी से ये कान्यकुब्ज अनुमान किए जाते हैं। अत्यंत तन्मयता के साथ बड़ा ही सरल कविता करते थे। कहते हैं कि इनके किसी एक पद को सुनकर आचार्यजी कई दिनों तक बदन की सुध भूले रहे। इनके फुटकर पद कृष्णभक्तों के मुँह से प्राय: सुनने को आते हैं। \n\nजन्मना शूद्र होते हुए भी वल्लभाचार्य के कृपा-पात्र थे और मंदिर के प्रधान हो गए थे। ‘चौरासी वैष्णवों की वार्ता’ के अनुसार एक बार गोसाईं विट्ठलनाथजी से किसी बात पर अप्रसन्न होकर इन्होंने उनकी ड्योढ़ी बंद कर दी. इस पर गोसाईं के कृपापात्र महाराज बीरबल ने इन्हें कैद कर लिया। पीछे गोसाईं जी इस बात से बड़े दुखी हुए और उनको कारागार से मुक्त कराके प्रधान के पद पर फिर ज्यों का त्यों प्रतिष्ठित कर दिया. इन्होंने भी और सब कृष्ण भक्तों के समान राधाकृष्ण के प्रेम को लेकर श्रृंगार रस के ही पद गाए हैं। ‘जुगलमान चरित’ नामक इनका एक छोटा सा ग्रंथ मिलता है। इसके अतिरिक्त इनके बनाए दो ग्रंथ और कहे जाते हैं-भ्रमरगीत और प्रेमतत्व निरूपण. इनका कविताकाल सन् 1550 क आगे पीछे माना जाता है। \n\nये निंबार्क सम्प्रदाय के प्रसिद्ध विद्वान केशव काश्मीरी के प्रधान शिष्य थे। इनका जन्म सन् 1538 ई. में अनुमान किया जाता है। इनकी कविता सीधी-सादी और चलती भाषा में है। पद भी प्राय: छोटे-छोटे हैं। ऐसा प्रसिद्ध है कि जब ये तन्मय होकर अपने पद गाने लगते थे तब कभी-कभी उस पद के ध्यानानुरूप इन्हें भगवान की झलक प्रत्यक्ष मिल जाती थी। \n\nये अकबर के समय में संडीले के अमीन थे। ये जो कुछ पास में आता प्राय: साधुओं की सेवा में लगा दिया करते थे। कहते हैं कि एक बार संडीले तहसील की मालगुजारी के कई लाख रूपये सरकारी खजाने में आए थे। इन्होंने सब का सब साधुओं को खिलापिला दिया और शाही खजाने में कंकड़-पत्थरों से भरे संदूक भेज दिए जिनके भीतर कागज के चिट यह लिख कर रख दिए: तेरह लाख सँडीले आए, सब साधुन मिलि गटके I सूरदास मदनमोहन आधी रातहिं सटके II और आधी रात को उठकर कहीं भाग गए। बादशाह ने इनका अपराध क्षमा करके इन्हें फिर बुलाया, पर ये विरक्त होकर वृंदावन में रहने लगे. इनकी कविता इतनी सरस होती थी कि इनके बनाए बहुत से पद सूरसागर में मिल गए। इनकी कोई पुस्तक प्रसिद्ध नहीं. इनका रचनाकाल सन् 1533 ई. और 1543 ई. के बीच अनुमान किया जाता है।\n\nनंददास 16 वीं शती के अंतिम चरण में विद्यमान थे। इनके विषय में ‘भक्तमाल’ में लिखा है: ‘चन्द्रहास-अग्रज सुहृद परम प्रेम में पगे’ इससे इतना ही सूचित होता है कि इनके भाई का नाम चंद्रहास था। ‘दो सौ बावन वैष्णवन की वार्ता’ के अनुसार ये तुलसीदास के भाई थे, किन्तु अब यह बात प्रामाणिक नहीं मानी जाती. उसी वार्ता में यह भी लिखा है कि द्वारका जाते हुए नंददास सिंधुनद ग्राम में एक रूपवती खत्रानी पर आसक्त हो गए। ये उस स्त्री के घर में चारो ओर चक्कर लगाया करते थे। घरवाले हैरान होकर कुछ दिनों के लिए गोकुल चले गए। वहाँ भी वे जा पहुँचे। अंत में वहीं पर गोसाईं विट्ठलनाथ जी के सदुपदेश से इनका मोह छूटा और ये अनन्य भक्त हो गए। इस कथा में ऐतिहासिक तथ्य केवल इतना ही है कि इन्होंने गोसाईं विट्ठलनाथ जी से दीक्षा ली. इनके काव्य के विषय में यह उक्ति प्रसिद्ध है: ‘और कवि गढ़िया, नंददास जड़िया’ इससे प्रकट होता है कि इनके काव्य का कला-पक्ष महत्त्वपूर्ण है। इनकी रचना बड़ी सरस और मधुर है। इनकी सबसे प्रसिद्ध पुस्तक ‘रासपंचाध्यायी’ है जो रोला छंदों में लिखी गई है। इसमें जैसा कि नाम से ही प्रकट है, कृष्ण की रासलीला का अनुप्रासादियुक्त साहित्यिक भाषा में विस्तार के साथ वर्णन है। \n\nचैतन्य महाप्रभु भक्तिकाल के प्रमुख कवियों में से एक हैं। इन्होंने वैष्णवों के गौड़ीय संप्रदाय की आधारशिला रखी। भजन गायकी की एक नयी शैली को जन्म दिया तथा राजनैतिक अस्थिरता के दिनों में हिंदू मुस्लिम एकता की सद्भावना को बल दिया, जाति-पांत, ऊंच-नीच की भावना को दूर करने की शिक्षा दी तथा विलुप्त वृंदावन को फिर से बसाया और अपने जीवन का अंतिम भाग वहीं व्यतीत किया। \n\nचैतन्य महाप्रभु का जन्म सन १४८६ की फाल्गुन शुक्ल पूर्णिमा को पश्चिम बंगाल के नवद्वीप (नादिया) नामक उस गांव में हुआ, जिसे अब मायापुर कहा जाता है। यपि बाल्यावस्था में इनका नाम विश्वंभर था, परंतु सभी इन्हें निमाई कहकर पुकारते थे। गौरवर्ण का होने के कारण लोग इन्हें गौरांग, गौर हरि, गौर सुंदर आदि भी कहते थे। चैतन्य महाप्रभु के द्वारा गौड़ीय वैष्णव संप्रदाय की आधारशिला रखी गई। उनके द्वारा प्रारंभ किए गए महामंत्र नाम संकीर्तन का अत्यंत व्यापक व सकारात्मक प्रभाव आज पश्चिमी जगत तक में है। इनके पिता का नाम जगन्नाथ मिश्र व मां का नाम शचि देवी था। निमाई बचपन से ही विलक्षण प्रतिभा संपन्न थे। साथ ही, अत्यंत सरल, सुंदर व भावुक भी थे। इनके द्वारा की गई लीलाओं को देखकर हर कोई हतप्रभ हो जाता था। बहुत कम उम्र में ही निमाई न्याय व व्याकरण में पारंगत हो गए थे। इन्होंने कुछ समय तक नादिया में स्कूल स्थापित करके अध्यापन कार्य भी किया। निमाई बाल्यावस्था से ही भगवद्चिंतन में लीन रहकर राम व कृष्ण का स्तुति गान करने लगे थे। १५-१६ वर्ष की अवस्था में इनका विवाह लक्ष्मीप्रिया के साथ हुआ। सन १५०५ में सर्प दंश से पत्नी की मृत्यु हो गई। वंश चलाने की विवशता के कारण इनका दूसरा विवाह नवद्वीप के राजपंडित सनातन की पुत्री विष्णुप्रिया के साथ हुआ। जब ये किशोरावस्था में थे, तभी इनके पिता का निधन हो गया। सन १५०९ में जब ये अपने पिता का श्राद्ध करने गया गए, तब वहां इनकी मुलाकात ईश्वरपुरी नामक संत से हुई। उन्होंने निमाई से कृष्ण-कृष्ण रटने को कहा। तभी से इनका सारा जीवन बदल गया और ये हर समय भगवान श्रीकृष्ण की भक्ति में लीन रहने लगे। \n\nभगवान श्रीकृष्ण के प्रति इनकी अनन्य निष्ठा व विश्वास के कारण इनके असंख्य अनुयायी हो गए। सर्वप्रथम नित्यानंद प्रभु व अद्वैताचार्य महाराज इनके शिष्य बने। इन दोनों ने निमाई के भक्ति आंदोलन को तीव्र गति प्रदान की। निमाई ने अपने इन दोनों शिष्यों के सहयोग से ढोलक, मृदंग, झाँझ, मंजीरे आदि वाद्य यंत्र बजाकर व उच्च स्वर में नाच-गाकर हरि नाम संकीर्तन करना प्रारंभ किया। ‘हरे-कृष्ण, हरे-कृष्ण, कृष्ण-कृष्ण, हरे-हरे। हरे-राम, हरे-राम, राम-राम, हरे-हरे` नामक अठारह शब्दीय कीर्तन महामंत्र निमाई की ही देन है। जब ये कीर्तन करते थे, तो लगता था मानो ईश्वर का आह्वान कर रहे हैं। सन १५१० में संत प्रवर श्री पाद केशव भारती से संन्यास की दीक्षा लेने के बाद निमाई का नाम कृष्ण चैतन्य देव हो गया। बाद में ये चैतन्य महाप्रभु के नाम से प्रख्यात हुए। चैतन्य महाप्रभु संन्यास लेने के बाद नीलांचल चले गए। इसके बाद दक्षिण भारत के श्री रंग क्षेत्र व सेतु बंध आदि स्थानों पर भी रहे। इन्होंने देश के कोने-कोने में जाकर हरिनाम की महत्ता का प्रचार किया। सन १५१५ में वृंदावन आए। यहां इन्होंने इमली तला और अकूर घाट पर निवास किया। वृंदावन में रहकर इन्होंने प्राचीन श्रीधाम वृंदावन की महत्ता प्रतिपादित कर लोगों की सुप्त भक्ति भावना को जागृत किया। यहां से फिर ये प्रयाग चले गए। इन्होंने काशी, हरिद्वार, शृंगेरी (कर्नाटक), कामकोटि पीठ (तमिलनाडु), द्वारिका, मथुरा आदि स्थानों पर रहकर भगवद्नाम संकीर्तन का प्रचार-प्रसार किया। \n\nचैतन्य महाप्रभु ने अपने जीवन के अंतिम वर्ष जगन्नाथ पुरी में रहकर बिताए। यहीं पर सन १५३३ में ४७ वर्ष की अल्पायु में रथयात्रा के दिन उनका देहांत हो गया। चैतन्य महाप्रभु ने लोगों की असीम लोकप्रियता और स्नेह प्राप्त किया कहते हैं कि उनकी अद्भुत भगवद्भक्ति देखकर जगन्नाथ पुरी के राजा तक उनके श्रीचरणों में नत हो जाते थे। बंगाल के एक शासक के मंत्री रूपगोस्वामी तो मंत्री पद त्यागकर चैतन्य महाप्रभु के शरणागत हो गए थे। उन्होंने कुष्ठ रोगियों व दलितों आदि को अपने गले लगाकर उनकी अनन्य सेवा की। वे सदैव हिंदू-मुस्लिम एकता का संदेश देते रहे। साथ ही, उन्होंने लोगों को पारस्परिक सद्भावना जागृत करने की प्रेरणा दी। वस्तुत: उन्होंने जातिगत भेदभाव से ऊपर उठकर समाज को मानवता के सूत्र में पिरोया और भक्ति का अमृत पिलाया। वे गौडीय संप्रदाय के प्रथम आचार्य माने जाते हैं। \n\nचैतन्य महाप्रभु के द्वारा कई ग्रंथ भी रचे गए। उन्होंने संस्कृत भाषा में भी तमाम रचनाएं की। उनका मार्ग प्रेम व भक्ति का था। वे नारद जी की भक्ति से अत्यंत प्रभावित थे, क्योंकि नारद जी सदैव ‘नारायण-नारायण` जपते रहते थे। उन्होंने विश्व मानव को एक सूत्र में पिरोते हुए यह समझाया कि ईश्वर एक है। उन्होंने लोगों को यह मुक्ति सूत्र भी दिया- \nहिंदू धर्म में नाम जप को ही वैष्णव धर्म माना गया है और भगवान श्रीकृष्ण को प्रधानता दी गई है। चैतन्य ने इन्हीं की उपासना की और नवद्वीप से अपने छह प्रमुख अनुयायियों (षड गोस्वामियों), गोपाल भट्ट गोस्वामी, रघुनाथ भट्ट गोस्वामी, सनातन गोस्वामी, रूप गोस्वामी, जीव गोस्वामी, रघुनाथ दास गोस्वामी को वृंदावन भेजकर वहां गोविंददेव मंदिर, गोपीनाथ मंदिर, मदन मोहन मंदिर, राधा रमण मंदिर, राधा दामोदर मंदिर, राधा श्यामसुंदर मंदिर और गोकुलानंद मंदिर नामक सप्त देवालयों की आधारशिला रखवाई। \n\nलोग चैतन्य को भगवान श्रीकृष्ण का अवतार मानते हैं।\n\n", "id": "97476", "title": "भक्तिकाल के कवि"}
{"url": "https://hi.wikipedia.org/wiki?curid=97478", "text": "स्वामी हरिदास\n\nस्वामी हरिदास (१४९०-१५७५ अनुमानित) भक्त कवि, शास्त्रीय संगीतकार तथा कृष्णोपासक सखी संप्रदाय के प्रवर्तक थे, जिसे 'हरिदासी संप्रदाय' भी कहते हैं। इन्हें ललिता सखी का अवतार माना जाता है। इनकी छाप रसिक है। इनके जन्म स्थान और गुरु के विषय में कई मत प्रचलित हैं। इनका जन्म समय कुछ ज्ञात नहीं है। हरिदास स्वामी वैष्णव भक्त थे तथा उच्च कोटि के संगीतज्ञ भी थे। प्रसिद्ध गायक तानसेन इनके शिष्य थे। अकबर इनके दर्शन करने वृन्दावन गए थे। 'केलिमाल' में इनके सौ से अधिक पद संग्रहित हैं। इनकी वाणी सरस और भावुक है। ये प्रेमी भक्त थे।\n\nये महात्मा वृंदावन में निंबार्क सखी संप्रदाय के संस्थापक थे और अकबर के समय में एक सिद्ध भक्त और संगीत-कला-कोविद माने जाते थे। कविताकाल सन् 1543 से 1560 ई. ठहरता है। प्रसिद्ध गायनाचार्य तानसेन इनका गुरूवत् सम्मान करते थे। यह प्रसिद्ध है कि अकबर बादशाह साधु के वेश में तानसेन के साथ इनका गाना सुनने के लिए गया था। कहते हैं कि तानसेन इनके सामने गाने लगे और उन्होंने जानबूझकर गाने में कुछ भूल कर दी। इसपर स्वामी हरिदास ने उसी गाना को शुद्ध करके गाया। इस युक्ति से अकबर को इनका गाना सुनने का सौभाग्य प्राप्त हो गया। पीछे अकबर ने बहुत कुछ पूजा चढ़ानी चाही पर इन्होंने स्वीकार नहीं की।\n\n\nस्वामी हरिदास के उपास्य युगल राधा-कृष्ण ,नित्य-किशोर ,अनादि एकरस और एक वयस हैं। यद्यपि ये स्वयं प्रेम-रूप हैं तथापि भक्त को को प्रेम का आस्वादन कराने के लिए ये नाना प्रकार की लीलाओं का विधान करते हैं। इन लीलाओं का दर्शन एवं भावन करके जीव अखण्ड प्रेम का आस्वादन करता है।\nकहकर स्वामी जी स्पस्ट सूचित किया है कि राधा-कृष्ण का विहार अत्यधिक पवित्र है। उस विहार में प्रेम की लहरें उठती रहती हैं,जिनमें मज्जित होकर जीव आनन्द में विभोर हो जाता है। इस प्रेम की प्राप्ति उपासक विरक्त भाव से वृन्दावन-वास करते हुए भजन करने से हो सकती है। स्वामी हरिदास जी का जीवन इस साधना का मूर्त रूप कहा जा सकता है। \n", "id": "97478", "title": "स्वामी हरिदास"}
{"url": "https://hi.wikipedia.org/wiki?curid=97485", "text": "हितहरिवंश\n\nगोस्वामी हितहरिवंश राधावल्लभ सम्प्रदाय के प्रवर्तक एवं भक्त कवि थे।\n\nगोस्वामी हितहरिवंश का जन्म मथुरा मण्डल के अन्तर्गत बाद ग्राम में वि ० सं ० १५५९ में वैशाख मास की शुक्ल पक्ष एकादशी को प्रातः काल हुआ। इनके पिता नाम व्यास मिश्र और माता का नाम तारारानी था। जन्म के अवसर पर इनके पिता बादशाह के साथ दिल्ली से आगरा जा रहे थे। मार्ग में ही बाद ग्राम में हितहरिवंश जी का जन्म हुआ। इनके जन्म के बाद व्यास मिश्र देवबन में रहने लगे\nकहते हैं कि हितहरिवंश पहले माध्वानुयायी गोपाल भट्ट के शिष्य थे। पीछे इन्हें स्वप्न में राधिकाजी ने मंत्र दिया और इन्होंने अपना एक अलग संप्रदाय चलाया। अत: हित सम्प्रदाय को माध्व संप्रदाय के अंतर्गत मान सकते हैं। गोस्वामी जी ने सन् 1525 ई. में श्री राधावल्लभ जी की मूर्ती वृंदावन में स्थापित की और वहीं विरक्त भाव से रहने लगे।\n\nगोस्वामी हितहरिवंश का पैतृक घर उत्तर प्रदेश के सहारनपुर जिले के देववन (वर्तमान देवबंद) नामक नगर में था। देवबंद में ही इनका प्रारंभिक जीवन व्यतीत हुआ। सोलह वर्ष की उम्र में रुक्मिणी देवी के साथ इनका विवाह हुआ, जिससे इनके एक पुत्री और तीन पुत्र उत्पन्न हुए। तीस वर्ष की उम्र होने पर हरिवंश जी के मन में किसी आभ्यंतर प्रेरणा से ब्रजयात्रा करने की बलवती इच्छा पैदा हुई। बच्चों के छोटे होने के कारण इनकी पत्नी इस यात्रा में साथ न जा सकीं।\n\nगृहस्थाश्रम में रहते हुए हरिवंश जी ने अनुभव कर लिया था कि संसार का तिरस्कार कर वैराग्य धारण करना ही ईश्वरप्राप्ति का एकमात्र साधन नहीं है, गृहस्थाश्रम में रहते हुए ईश्वराराधन हो सकता है और दांपत्य प्रेम को उन्मयन की स्थिति तक पहुँचाकर भवबंधन कट सकते हैं। ब्रजयात्रा करने के लिए जब वे जा रहे थे तब मार्ग में चिरथावल गाँव में एक धर्मपरायण ब्राह्मण आत्मदेव ने अपनी दो युवती कन्याओं का विवाह हरिवंश जी से करने का आग्रह किया। इस आग्रह का प्रेरक एक दिव्य स्वप्न था जो हरिवंश जी तथा आत्मदेव को उसी रात में हुआ था। फलत: दिव्य प्रेरणा मानकर हरिवंश जी ने यह विवाह स्वीकार कर लिया और वृंदावन की ओर चल पड़े। वृंदावन पहुँचने पर मदनैंटेर नामक स्थान पर उन्होंने डेरा डाला। उनकी मधुर वाणी और दिव्य वपु पर मुग्ध हो दर्शकमंडली एकत्र होने लगी और तुरंत वृंदावन में उनके शुभामन का समाचार सर्वत्र फैल गया। वृंदावन में स्थायी रूप से बस जाने पर उन्होंने मानसरोवर, वंशीवट, सेवाकुंज और रासमंडल नामक चार सिद्ध केलिस्थलों का प्राकट्य किया।\n\nराधावल्लभीय उपासनापद्धति को प्रचलित करने के लिए हरिवंश जी ने सेवाकुंज में अपने उपास्यदेव का विग्रह संवत्‌ 1591 वि. (सन्‌ 1534 ई.) में स्थापित किया। इस संप्रदाय की उपासनापद्धति अन्य वैष्णव भक्ति संप्रदायों से भिन्न तथा अनेक रूपों में नूतन है। माधुर्योपासना को नया देने में सबसे अधिक योग इन्हीं का माना जाता है। हरिवंश के मतानुसार प्रेम या 'हिततत्व' ही समस्त चराचर में व्याप्त है। यह प्रेम या हित ही जीवात्मा को आराध्य के प्रति उन्मुख करता है। राधाकृष्ण की भक्ति से तत्सुखीभाव की स्थापना कर उसे सांसारिक स्वार्थ या आत्मसुख कामना से हरिवंश जी ने सर्वथा पृथक्‌ कर दिया है। इस संप्रदाय की उपासना रसोपासना कही जाती है जिसमें इष्ट देवी राधा की ही प्रधानता है।\n\nहितहरिवंश का निधन विक्रम सं. 1609 (सन्‌ 1552 ई.) में वृंदावन में हुआ। अपने निधन से पूर्व इन्होंने ब्रज में माधुर्यभक्ति का पुनरुत्थान कर एक नूतन पद्धति को प्रतिष्ठित कर दिया था। इनकी शिष्यपरंपरा में भक्त कवि हरिराम व्यास, सेवक जी, ध्रुवदास जी आदि बहुत प्रसिद्ध हिंदी कवि हैं।\n\nस्फुट पदावली में सिद्धान्त के कुछ दोहों के अतिरिक्त राधा- कृष्ण की ब्रज-लीला का वर्ण है। और हित चौरासी में मधुर -लीला -परक चौरासी स्फुट पदों का संग्रह है। हित चौरासी राधावल्लभ सम्प्रदाय का मेरुदण्ड है जिसमें राधा -कृष्ण का अनन्य प्रेम,नित्य विहार ,रासलीला ,भक्ति-भावना ,प्रेम में मान आदि की स्थिति ,राधावल्लभ का यथार्थ स्वरुप आदि वर्णन किया गया है।\n\nगोस्वामी हितहरिवंश की आराध्या श्री राधा हैं किन्तु राधा-वल्लभ होने के श्रीकृष्ण का भी बहुत महत्व है। अपने सिद्धांत के छार दोहों में इन्होंने कृष्ण के ध्यान तथा नाम-जप का भी निर्देश दिया है:\nइस प्रकार सिद्धांततः आनन्द-स्वरूपा राधा ही आराध्या हैं। किन्तु उपासना में राधा और उनके वल्लभ श्रीकृष्ण दोनों ही ध्येय हैं। \nगोस्वामी हितहरिवंश के अनुसार आनन्दनिधि श्यामा ने श्रीकृष्ण के लिए ही बृषभानु गोप के यहां जन्म लिया है। वे श्रीकृष्ण के प्रेम में पूर्ण रूपेण रंगी हुई हैं। प्रेममयी होने के साथ-साथ श्रीराधा रूपवती भी हैं। इनकी सुन्दरता का वर्णन दृष्टव्य :\nराधावल्लभ भी सौन्दर्य की सीमा हैं। उनके वदनारविन्द की शोभा कहते नहीं बनती। उनका यह रूप-माधुर्य सहज है ,उसमें किसी प्रकार की कृत्रिमता नहीं। उनके इस रूप का पान कर सभी सखियाँ अपने नयनों को तृप्त करती हैं।\n\n", "id": "97485", "title": "हितहरिवंश"}
{"url": "https://hi.wikipedia.org/wiki?curid=97491", "text": "टिहरी बाँध\n\nटिहरी बाँध टेहरी विकास परियोजना का एक प्राथमिक बाँध है जो उत्तराखण्ड राज्य के टिहरी में स्थित है। यह बाँध गंगा नदी की प्रमुख सहयोगी नदी भागीरथी पर बनाया गया है। टिहरी बाँध की ऊँचाई २६१ मीटर है जो इसे विश्व का पाँचवा सबसे ऊँचा बाँध बनाती है। इस बाँध से २४०० मेगा वाट विद्युत उत्पादन, २७०,००० हेक्टर क्षेत्र की सिंचाई और प्रतिदिन १०२.२० करोड़ लीटर पेयजल दिल्ली, उत्तर प्रदेश एवँ उत्तराखण्ड को उपलब्ध कराना प्रस्तावित है।\n\nटिहरी बांध परियोजना हेतु प्राथमिक जांच का काम 1961 में पूर्ण हो गया। इसके बाद इसके रूपरेखा तय करने का कार्य 1972 में हुआ। इसके लिए 600एमडबल्यू का बिजली संयंत्र लगाया गया। इसके निर्माण का कार्य 1978 में शुरू हो गया, लेकिन आर्थिक, पर्यावरणीय आदि प्रभाव के कारण इसमें देरी हुई। इसके निर्माण का कार्य 2006 में पूरा हो गया।\n\n", "id": "97491", "title": "टिहरी बाँध"}
{"url": "https://hi.wikipedia.org/wiki?curid=97496", "text": "षड्गोस्वामी\n\nषड्गोस्वामी (छः गोस्वामी) से आशय छः गोस्वामियों से है जो वैष्णव भक्त, कवि एवं धर्मप्रचारक थे। इनका कार्यकाल १५वीं तथा १६वीं शताब्दी था। वृन्दावन उनका कार्यकेन्द्र था। चैतन्य महाप्रभु ने जिस गौड़ीय वैष्णव सम्प्रदाय की आधारशिला रखी गई थी, उसके संपोषण में उनके षण्गोस्वामियों की अत्यंत अहम् भूमिका रही। इन सभी ने भक्ति आंदोलन को व्यवहारिक स्वरूप प्रदान किया। साथ ही वृंदावन के सप्त देवालयों के माध्यम से विश्व में आध्यात्मिक चेतना का प्रसार किया।\n\nचैतन्य महाप्रभु 1572 विक्रमी में वृंदावन पधारे। वे व्रज की यात्रा करके पुनः श्री जगन्नाथ धाम चले गये परंतु उन्होंने अपने अनुयाई षड् गोस्वामियों को भक्ति के प्रचारार्थ वृंदावन भेजा। ये गोस्वामी गण सनातन गोस्वामी, रूप गोस्वामी, जीव गोस्वामी आदि अपने युग के महान विद्वान, रचनाकार एवं परम भक्त थे। इन गोस्वामियों ने वृंदावन में सात प्रसिद्ध देवालयों का निर्माण कराया जिनमें ठाकुर मदनमोहनजी का मंदिर, गोविन्द देवजी का मंदिर, गोपीनाथजी का मंदिर आदि प्रमुख हैं।\n\nये छः गोस्वामी थे- \n\n\n\nरसिक कवि कुल चक्र चूडामणि श्री जीव गोस्वामी महराज षण्गोस्वामी गणों में अन्यतम थे। उन्होंने परमार्थिक नि:स्वार्थ प्रवृत्ति से युक्त होकर सत्सेवाव जन कल्याण के जो अनेकानेक कार्य किए वह स्तुत्य हैं। चैतन्य महाप्रभु के सिद्धान्तानुसार हरिनाम में रुचि, जीव मात्र पर दया एवं वैष्णवों की सेवा करना उनके स्वभाव में था।\n\nवह मात्र 20 वर्ष की आयु में ही सब कुछ त्याग कर वृंदावन में अखण्ड वास करने आ गए थे। उनका भक्तिभावव वैराग्य अद्भुत था। भक्त-श्रद्धालओं के द्वारा उनके पास जो भी धन आता था, उसे वह अत्यन्त आदर के साथ यमुना में विसर्जितकर देते थे। उन्होंने मीराबाईको रागानुगाभक्ति का रहस्य समझाते हुए उन्हें श्रीकृष्ण चैतन्य स्वरूप तत्व को हृदयंगम कराया था। ब्रजमण्डलमें युगल विग्रह की उपासना का शुभारंभ श्री जीव गोस्वामी ने ही किया था। साधु सेवा का विधान उन्हीं के द्वारा प्रारंभ हुआ। उन्हें गौडीयसम्प्रदाय का अपने गुरु के बाद दूसरा अध्यक्ष बनाया गया था।\n\nश्री जीव गोस्वामी का जन्म पौषशुक्ल तृतीया, संवत् 1568 (सन् 1511) को बंगाल के रामकेलिग्राम में हुआ था। उनके पिता का नाम श्री अनुपम गोस्वामी था। उन्होंने अपनी बाल्यावस्था में ही अपने स्वाध्याय के द्वारा विभिन्न शास्त्रों, पुराणों, वेदों व उपनिषदों आदि पर असाधारण अधिकार प्राप्त कर लिया था। वह श्रीमद्भागवत के अनन्य अनुरागी थे। उनकी शिक्षा दीक्षा काशी व वृंदावन में हुई।\n\nएक रात्रि जब श्री रूप गोस्वामी सो रहे थे तब ठाकुर राधा दामोदर ने उन्हें यह स्वप्न दिया कि तुम अपने शिष्य व मेरे भक्त जीव गोस्वामी के लिए दामोदर स्वरूप को प्रकट करो। तुम मेरे प्रकट विग्रह को मेरी नित्य सेवा हेतु जीव गोस्वामी को दे देना। इस घटना के तुरन्त बाद जब रूप गोस्वामी यमुना स्नान करके आ रहे थे, तो उन्हें रास्ते में श्याम रंग का विलक्षण शिलाखण्ड प्राप्त हुआ। तत्पश्चात ठाकुर राधा दामोदर ने उन्हें अपने प्रत्यक्ष दर्शन देकर शिलाखण्ड को दामोदर स्वरूप प्रदान किया। यह घटना माघ शुक्ल दशमी, संवत् 1599 (सन् 1542) की है।\n\nयह दिन वृंदावन में ठाकुर राधा दामोदर प्राकट्य महोत्सव के रूप में अत्यन्त धूमधाम के साथ मनाया जाता है। स्वप्नादेशके अनुसार रूप गोस्वामी ने दामोदर विग्रह को अपने शिष्य जीव गोस्वामी को नित्य सेवा हेतु दे दिया। जीव गोस्वामी ने इस विग्रह को विधिवत् ठाकुर राधा दामोदर मंदिर के सिंहासन पर विराजितकर दिया। जीव गोस्वामी को अपने ठाकुर राधा दामोदर के युगल चरणों से अनन्य अनुराग था। उनके रसिक लाडले ठाकुर राधा दामोदर भी उन्हें कभी भी स्वयं से दूर नहीं जाने देते थे।\n\nवह यदि कभी उनसे दूर चले भी जाएं, तो उनके ठाकुर उन्हें अपनी वंशी की ध्वनि से अपने समीप बुला लेते थे। श्री जीव गोस्वामी शृंगार रस के उपासक थे। सम्राट अकबर ने गंगा श्रेष्ठ है या यमुना, इस वितर्क को जानने के लिए जीव गोस्वामी को अपने दरबार में बडे ही सम्मान के साथ बुलाया था। इस पर उन्होंने शास्त्रीय प्रमाण देते हुए यह कहा कि गंगा तो भगवान का चरणामृत है और यमुना भगवान श्रीकृष्ण की पटरानी। अतएव यमुना, गंगा से श्रेष्ठ है। इस तथ्य को सभी ने सहर्ष स्वीकार किया था। जीव गोस्वामी के द्वारा रचित ग्रंथ सर्व संवादिनी, षट्संदर्भ एवं श्री गोपाल चम्पू आदि विश्व प्रसिद्ध हैं। षट् संदर्भ न केवल गौडीयसम्प्रदाय का अपितु विश्व वैष्णव सम्प्रदायों का अनुपम दर्शन शास्त्र है। वस्तुत:यह ग्रंथ जीव गोस्वामी का अप्राकृत रसवाहीज्ञान-विज्ञान दर्शन है। षट् संदर्भ ग्रंथ का अध्ययन, चिन्तन व मनन उन व्यक्तियों के लिए परम आवश्यक है, जो भक्ति के महारससागर में डुबकी लगाना चाहते हैं। गौडीयवैष्णव सम्प्रदाय की बहुमूल्य मुकुट मणि श्री जीव गोस्वामी का अपने जन्म की ही तिथि व माह में पौषशुक्ल तृतीया, संवत् 1653 (सन् 1596) को वृंदावन में निकुंज गमन हो गया। वृंदावन के सेवाकुंजमोहल्ला स्थित ठाकुर राधा दामोदर मंदिर में जीव गोस्वामी का समाधि मंदिर स्थापित है। यहां उनकी वह याद प्रक्षालन स्थली भी है, जिसकी रज का नित्य सेवन करने से प्रेम रूपी पंचम पुरुषार्थ की प्राप्ति होती है और व्यक्ति जन्म-मृत्यु के चक्र से मुक्त हो जाता है।\n\n", "id": "97496", "title": "षड्गोस्वामी"}
{"url": "https://hi.wikipedia.org/wiki?curid=97502", "text": "१५०९\n\n१५०९ ग्रेगोरी कैलंडर का एक साधारण वर्ष है।\n", "id": "97502", "title": "१५०९"}
{"url": "https://hi.wikipedia.org/wiki?curid=97503", "text": "मायापुर\n\nमायापुर () पश्चिम बंगाल के नदिया जिला में गंगा नदी के किनारे, उसके जलांगी नदी से संगम के बिंदु पर बसा हुआ एक छोटा सा शहर है। यह नवद्वीप के निकट है। यह कोलकाता से १३० कि॰मी॰ उत्तर में स्थित है। यह हिन्दू धर्म के गौड़ीय वैष्णव सम्प्रदाय के लिए अति पावन स्थल है। यहां उनके प्रवर्तक श्री चैतन्य महाप्रभु का जन्म हुआ था। इन्हें श्री कृष्ण एवं श्री राधा का अवतार माना जाता है। यहां लाखों श्रद्धालु तीर्थयात्री प्रत्येक वर्ष दशनों हेतु आते हैं। यहां इस्कॉन समाज का बनवाया एक मंदिर भी है। इसे इस्कॉन मंदिर, मायापुर कहते हैं। \n\nमायापुर अपने शानदार मन्दिरों के लिए पूरे विश्व में जाना जाता है। इन मन्दिरों में भगवान श्री कृष्णको समर्पित इस्कान मन्दिर प्रमुख है। मन्दिरों के अलावा पर्यटक यहां पर सारस्वत अद्वैत मठ और चैतन्य गौडिया मठ की यात्रा भी कर सकते हैं। होली के दिनों मे मायापुर की छटा देखने लायक होती है क्योंकि उस समय यहां पर भव्य रथयात्रा आयोजित की जाती है। यह रथयात्रा आपसी सौहार्द और भाईचारे का प्रतीक मानी जाती है।\n\nJai shri krishna\n\n", "id": "97503", "title": "मायापुर"}
{"url": "https://hi.wikipedia.org/wiki?curid=97505", "text": "शिरडी\n\nशिरडी () महाराष्ट्र के अहमदनगर जिला के रहता तहसील के अन्तर्गत एक कस्बा है। इसकी स्थिति पर है। यह अहमदनगर-मनमाड़ राजमार्ग संख्या-१० पर अहमदनगर से लगभग ८३ कि॰मी॰ दूर स्थित है। यह कोपरगांव से मात्र १५ कि॰मी॰ दूर है। यह स्थान सांई बाबा के लिए बहुत प्रसिद्ध है। यहां उनका एक विशाल मंदिर है। \n\nबाबा इशवर ह्ऐन। बाबा ज्ऐसा कोइ नही।।\nAllah malik\n\nसाई बाबा का समाधि स्थल\n", "id": "97505", "title": "शिरडी"}
{"url": "https://hi.wikipedia.org/wiki?curid=97526", "text": "नित्यानंद प्रभु\n\nनित्यानंद प्रभु (जन्म:१४७४) चैतन्य महाप्रभु के प्रथम शिष्य थे। इन्हें निताई भी कहते हैं। इन्हीं के साथ अद्वैताचार्य महाराज भी महाप्रभु के आरंभिक शिष्यों में से एक थे। इन दोनों ने निमाई के भक्ति आंदोलन को तीव्र गति प्रदान की। निमाई ने अपने इन दोनों शिष्यों के सहयोग से ढोलक, मृदंग, झाँझ, मंजीरे आदि वाद्य यंत्र बजाकर व उच्च स्वर में नाच-गाकर हरि नाम संकीर्तन करना प्रारंभ किया। \n\nनित्यानन्द जी का जन्म एक धार्मिक बंध्यगति (ब्राह्मण), मुकुंद पंडित और उनकी पत्नी पद्मावती के यहां १४७४ के लगभग वर्तमान पश्चिम बंगाल के बीरभूम जिले के नामक छोटे से ग्राम में हुआ था। इनके माता-पिता, वसुदेव रोहिणी के तथा नित्यानंद बलराम के अवतार माने जाते हैं। बाल्यकाल में यह अन्य बालकों को लेकर कृष्णलीला तथा रामलीला किया करते थे और स्वयं सब बालकों को कुल भूमिका बतलाते थे। इससे सभा को आश्चर्य होता था कि इस बालक ने यह सारी कथा कैसे जानी। विद्याध्ययन में भी यह अति तीव्र थे और इन्हें 'न्यायचूड़ामणि' की पदवी मिली। \n\nयह जन्म से ही विरक्त थे। जब ये १२ वर्ष के ही थे माध्व संप्रदाय के एक आचार्य लक्ष्मीपति इनके गृह पर पधारे तथा इनके माता पिता से इस बालक का माँगकर अपने साथ लिवा गए। मार्ग में उक्त संन्यासी ने इन्हें दीक्षा मंत्र दिया और इन्हें सारे देश में यात्रा करने का आदेश देकर स्वयं अंतर्हित हो गए। नित्यानंद ने कृष्णकीर्तन करते हुए २० वर्षों तक समग्र भारत की यात्राएँ कीं तथा वृंदावन पहुँचकर वहीं रहने लगे। जब श्रीगौरांग का नवद्वीप में प्रकाश हुआ, यह भी संवत् १५६५ में नवद्वीप चले आए। यहाँ नित्यानंद तथा श्री गौरांग दोनों नृत्य कीर्तन कर भक्ति का प्रचार करने लगे। \n\nइनका नृत्य कीर्तन देखकर जनता मुग्ध हो जाती तथा 'जै निताई-गौर' कहती। नित्यानन्द के सन्यास ग्रहण करने का उल्लेख कहीं नहीं मिलता पर यह जो दंड कमंडलु यात्राओं में साथ रखते थे उसे यही कहकर तोड़ फेंका कि हम अब पूर्णकाम हो गए। यह वैष्णव संन्यासी थे। नवद्वीप में ही इन्होंने दो दुष्ट ब्राह्मणों जगाई-मधाई का उद्धार किया, जो वहाँ के अत्याचारी कोतवाल थे। जब श्री गौरांग ने सन्यास ले लिया वह उनके साथ शांतिपुर होते जगन्नाथ जी गए। कुछ दिनों बाद श्री गौरांग ने इन्हें गृहस्थ धर्म पालन करने तथा बंगाल में कृष्णभक्ति का प्रचार करने का आदेश दिया। यह गौड़ देश लौट आए। अंबिका नगर के सूर्यनाथ पंडित की दो पुत्रियों वसुधा देवी तथा जाह्नवी देवी से इन्होंने विवाह किया। इसके अनंतर खंडदह ग्राम में आकर बस गए और श्री श्यामसुंदर की सेवा स्थापित की। श्री गौरांग के अप्रकट होने के पश्चात् वसुधा देवी से एक पुत्र वीरचंद्र हुए जो बड़े प्रभावशाली हुए। संवत् १५९९ में नित्यानंद का तिरोधान हुआ औैर उनकी पत्नी जाह्नवी देवी तथा वीरचंद्र प्रभु ने बंगाल के वैष्णवों का नेतृत्व ग्रहण किया।\n", "id": "97526", "title": "नित्यानंद प्रभु"}
{"url": "https://hi.wikipedia.org/wiki?curid=97527", "text": "अद्वैताचार्य महाराज\n\nअद्वैताचार्य महाराज चैतन्य महाप्रभु के प्रथम शिष्य थे। इन्हीं के साथ नित्यानंद प्रभु भी महाप्रभु के आरंभिक शिष्यों में से एक थे। इन दोनों ने निमाई के भक्ति आंदोलन को तीव्र गति प्रदान की। निमाई ने अपने इन दोनों शिष्यों के सहयोग से ढोलक, मृदंग, झाँझ, मंजीरे आदि वाद्य यंत्र बजाकर व उच्च स्वर में नाच-गाकर हरि नाम संकीर्तन करना प्रारंभ किया।\n", "id": "97527", "title": "अद्वैताचार्य महाराज"}
{"url": "https://hi.wikipedia.org/wiki?curid=97528", "text": "श्री पाद केशव भारती\n\nश्री पाद केशव भारती गौड़ीय वैष्णव संप्रदाय के प्रवर्तक श्री चैतन्य महाप्रभु के गुरु थे। इन्होंने गौरांग को २४ वर्ष की आयु में १५१० में दीक्षा दी। उनका नाम बदल कर कृष्ण चैतन्य कर दिया।\nकेशवदास जी के कुछ पद इस प्रकार से हैं:-\nहम तो हर दम ही श्यामा श्यामै लखैं। \nकेशव भारती बचन यह साँचे भखैं। \nहरि के नाम कि धुनि पै सूरति रखैं। \nक्या अनुपम अभी रस मन भर चखैं। \nनहिं परदा नेकहू दुइ का रखैं। ५। \n\nजे सतगुरु से मारग ये नाहीं सिखैं। \nते कर्मन को अपने नाहक झखैं। \nज्ञान पढ़ि सुनि कहैं औ तन मन मखैं। ८। \n", "id": "97528", "title": "श्री पाद केशव भारती"}
{"url": "https://hi.wikipedia.org/wiki?curid=97530", "text": "शृंगेरी\n\nशृंगेरी (कन्नड : ಶೃಂಗೇರಿ), कर्नाटक के चिकमंगलूर जिला का एक तालुका है। आदि शंकराचार्य ने यहाँ कुछ दिन वास किया था और शृंगेरी तथा शारदा मठों की स्थापना की थी। शृंगेरी मठ प्रथम मठ है। यह आदि वेदान्त से संबंधित है। यह शहर तुंग नदी के तट पर स्थित है, व आठवीं शताब्दी में बसाया गया था। \n\nशृंगेरी विरूर स्टेशन से ९० किमी दूर तुंगभद्रा नदी के वामतट पर छोटा-सा ग्राम है। शृंगेरी का नाम यहाँ से १२ किमी दूर स्थित शृंगगिरि पर्वत के नाम पर ही पड़ा, जिसका अपभ्रंश 'शृंगेरी' है। यह शृंगी ऋषि का जन्मस्थल माना जाता है। शृंगेरी में एक छोटी पहाड़ी पर शृंगी ऋषि के पिता विभांडक का आश्रम भी बताया जाता है।\n\n", "id": "97530", "title": "शृंगेरी"}
{"url": "https://hi.wikipedia.org/wiki?curid=97532", "text": "तिलहन\n\nतिलहन उन फसलों को कहते हैं जिनसे वनस्पति तेल का उत्पादन होता है। जिसमें महत्वपूर्ण हैं तिल, सरसों, मूँगफली, सोया और सूरजमुखी। भारत में तिलहनों की उपाज बढ़ाने के लिये पीत क्रांति की संकल्पना दी गयी।\n", "id": "97532", "title": "तिलहन"}
{"url": "https://hi.wikipedia.org/wiki?curid=97533", "text": "गंगा के बाँध एवं नदी परियोजनाएँ\n\nफ़रक्का बांध (बैराज) भारत के पश्चिम बंगाल प्रान्त मे स्थित गंगा नदी पर बना एक बांध है। यह बांध बांगलादेश की सीमा से मात्र १० किलो मीटर की दूरी पर स्थित है। इस बांध को १९७४-७५ मे हिन्दुस्तान कन्स्ट्रक्शन कंपनी ने बनाया था। इस बांध का निर्माण कोलकाता बंदरगाह को गाद (\"silt\") से मुक्त कराने के लिये किया गया था जो की १९५० से १९६० तक इस बंदरगाह की प्रमुख समस्या थी। कोलकाता हुगली नदी पर स्थित एक प्रमुख बंदरगाह है। ग्रीष्म ऋतु मे हुगली नदी के बहाव को निरंतर बनाये रखने के लिये गंगा नदी की के पानी के एक बड़े हिस्से को फ़रक्का बांध के द्वारा हुगली नदी मे मोड़ दिया जाता है। इस पानी के वितरण के कारण बांगलादेश एवम भारत मे लंबा विवाद चला। गंगा नदी के प्रवाह की कमी के कारण बांगलादेश जाने वाले पानी की लवणता बड़ जाती थी और मछ्ली पालन, पेयजल, स्वास्थ और नौकायन प्रभावित हो जाता था। मिट्टी मे नमी की कमी के चलते बांगलादेश के एक बड़े क्षेत्र की भूमी बंजर हो गयी थी। इस विवाद को सुलझाने के लिये दोनो सरकारो ने आपस मे समझौता करते हुए फ़रक्का जल संधि की रूपरेखा रखी।\n\nटिहरी बाँध टिहरी विकास परियोजना का एक प्राथमिक बांध है जो की उत्तराखंड प्रान्त के टिहरी मे स्थित है। यह बांध गंगा नदी की प्रमुख साहयोगी नदी भागीरथी पर बनाया गया है। टेहरी बांध की ऊचाई २६१ मीटर है जो इसे विश्व का पाँचवा सबसे ऊंचा बांध बनाती है। इस बांध से २४०० मेगा वाट विद्युत उत्पादन, २७०,००० हेक्टर क्षेत्र की सींचाई और प्रतिदिन १०२.२० करोड़ लीटर पेयजल दिल्ली, उत्तर प्रदेश एवम उत्तरांचल को उपलब्ध कराना प्रस्तावित है।\nभीमगोडा बांध हरिद्वार मे स्थित है। इस बांध को सन १८४० मे अंग्रेजो ने गंगा नदी के पानी को विभाजित कर उपरी गंगा नहर मे मोड़ने के लिये बनवाया था। यह बांध गंगा के जल मार्ग के लिये बहुत ही घातक सिद्ध हुआ। बांध के निर्माण के पूर्व ईस्ट इन्डिया कंपनी के जल पोत टिहरी जैसे उचाई पर स्थित शहरों तक आ सकते थे।\n", "id": "97533", "title": "गंगा के बाँध एवं नदी परियोजनाएँ"}
{"url": "https://hi.wikipedia.org/wiki?curid=97534", "text": "गंगा का आर्थिक महत्त्व\n\nगंगा अपनी उपत्यकाओं से भारत और बांग्लादेश की कृषि आधारित अर्थ में भारी सहयोग तो करती ही है, यह अपनी सहायक नदियों सहित बहुत बड़े क्षेत्र के लिए सिंचाई के बारहमासी स्रोत भी हैं। इन क्षेत्रों में उगाई जाने वाली प्रधान उपज में मुख्यतः धान, गन्ना, दाल, तिलहन, आलू एवं गेहूँ हैं। जो भारत की कृषि आज का महत्वपूर्ण स्रोत हैं। गंगा के तटीय क्षेत्रों में दलदल एवं झीलों के कारण यहां लेग्यूम, मिर्चें, सरसों, तिल, गन्ने और जूट की अच्छी फसल होती है।\n\nनदी में मत्स्य उद्योग भी बहुत जोरों पर चलता है। गंगा नदी प्रणाली भारत की सबसे बड़ी नदी प्रणाली है। इसमें लगभग ३७५ मत्स्य प्रजातियाँ उपलब्ध हैं। वैज्ञानिकों द्वारा उत्तर प्रदेश व बिहार में १११ मत्स्य प्रजातियों की उपलब्धता बतायी गयी है। फरक्का बांध बन जाने से गंगा नदी में हिल्सा मछली के बीजोत्पादन में सहायता मिली है। \n\nगंगा का महत्व पर्यटन पर आधारित आय के कारण भी है। इसके तट पर ऐतिहासिक दृष्टि से महत्वपूर्ण तथा प्राकृति सौंदर्य से भरपूर कई पर्यटन स्थल है जो राष्ट्रीय आज का महत्वपूर्ण स्रोत हैं। गंगा नदी पर रैफ्टिंग के शिविरों का आयोजन किया जाता है। जो साहसिक खेलों और पर्यावरण द्वारा भारत के आर्थिक सहयोग में सहयोग करते हैं। गंगा तट के तीन बड़े शहर हरिद्वार, इलाहाबाद एवं वाराणसी जो तीर्थ स्थलों में विशेष स्थान रखते हैं। इस कारण यहाँ श्रद्धालुओं की संख्या में निरंतर बनी रहता है और धार्मिक पर्यटन में महत्वपूर्म योगदान करती है। गर्मी के मौसम में जब पहाड़ों से बर्फ पिघलती है, तब नदी में पानी की मात्रा व बहाव अच्छा होता है, इस समय उत्तराखंड में ऋषिकेश - बद्रीनाथ मार्ग पर कौडियाला से ऋषिकेश के मध्य रैफ्टिंग के शिविरों का आयोजन किया जाता है, जो साहसिक खोलों के शौकीनों और पर्यटकों को विशेष रूप से आकर्षित कर के भारत के आर्थिक सहयोग में महत्वपूर्ण भूमिका निभाता है।\n", "id": "97534", "title": "गंगा का आर्थिक महत्त्व"}
{"url": "https://hi.wikipedia.org/wiki?curid=97536", "text": "ग्राहम का विसरण का नियम\n\nग्राहम का विसरण का नियम गैस की विसरण की दर से सम्बन्धित एक नियम है जिसे स्कॉटलैण्ड के रसायन शास्त्री थॉमस ग्राहम ने प्रतिपादित किया था। थॉमस ने प्रयोगों के आधार पर पाया कि किसी गैस के विसरण (effusion) की की दर उसके कणों के द्रव्यमान के वर्गमूल के व्युत्क्रामुपाती होती है। इसे सूत्र रूप में इस प्रकार लिखा जा सकता है-\n\nजहाँ:\n\nग्राहम के इस नियम की पूर्ण सैद्धान्तिक व्याख्या वर्षों बाद गैसों के गत्यात्मक सिद्धान्त के द्वारा हुई। यह नियम तभी शुद्धता पूर्वक लागू होता है जब केवल एक गैस के अणु ही एक समय में विसरण कर रहे हों। जब कोई गैसोंका मिश्रण का किसी छेद से होकर विसरण हो रहा हो, या एक गैस दूसरी गैस मेंविसरित हो रही हो तब यह नियम पूर्णत: सत्य न होकर \"लगभग सत्य\" होता है।\n\n\n", "id": "97536", "title": "ग्राहम का विसरण का नियम"}
