{"url": "https://hi.wikipedia.org/wiki?curid=191896", "text": "मरुद्गण\n\nमरुद्गण (=मरुत् + गण) एक देवगण का नाम। वेदों में इन्हें रुद्र और वृश्नि का पुत्र लिखा है और इनकी संख्या ६० की तिगुनी मानी गई है; पर पुराणों में इन्हें कश्यप और दिति का पुत्र लिखा गया है जिसे उसके वैमात्रिक भाई इंद्र ने गर्भ काटकर एक से उनचास टुकड़े कर डाले थे, जो उनचास मरुद् हुए। वेदों में मरुदगण का स्थान अंतरिक्ष लिखा है, उनके घोड़े का नाम 'पृशित' बतलाया है तथा उन्हें इंद्र का सखा लिखा है। पुराणों में इन्हें वायुकोण का दिक्पाल माना गया है।\n\nऋषि कश्यप के दो पत्नियां दिति और अदिति थीं | अदिति से उन्होंने देवताओं को जन्म दिया और दिति से असुरों का जन्म हुआ | देवासुर संग्राम में देवताओं की पराजय के बाद समुद्र मंथन हुआ और उसमे प्राप्त अमृत से देवता अमर हो गए.| देवताओं ने फिर असुरों को पराजित करके उन्हें समाप्त कर दिया |दिति को अपने पुत्रों की मृत्यु से बहुत दुःख और क्रोध हुआ |उन्होंने अपने पति के पास जा कर कहा कि आपके पुत्रों ने मेरे पुत्रों का वध किया है , इस लिए तपस्या करके ऐसे पुत्र को प्राप्त करना चाहती हूँ जो इंद्र का वध कर सके | कश्यप ने कहा कि तुम्हे पहले 1000 वर्षों तक पवित्रता पूर्वक रहना होगा तब तुम मुझसे इंद्र का वध करने में समर्थ पुत्र प्राप्त कर लोगी |यह कह कर कश्यप ने दिति का स्पर्श किया और दिति भी प्रसन्न हो कर अपने पति के कहे अनुसार तप करने चली गयी | दिति को तप करता देख इंद्र भी उनकी सेवा करने लगे | जब तप समाप्ति में 1 वर्ष बाक़ी रहा तप दिति ने इंद्र से कहा कि एक वर्ष बाद जब तुम्हारे भाई का जन्म होगा तब वो तुम्हे मारने मे समर्थ होगा पर तुमने मेरी तप मे इतनी सेवा की है कि मैं उसे तुमको मारने के लिए न कहूंगी |\n\nतुम दोनों मिलकर राज्य करना |इसके बाद दिति को दिन में झपकी आ गयी और उनका सर पैरों मे जा लगा जिससे उनका शरीर अपवित्र हो गया और तप भी भंग हो गया | इधर इंद्र को भी दिति के होने वाले पुत्र से पराजय की चिंता हो गयी थी और उन्होंने इस गर्भ को समाप्त करने का निश्चय किया |इंद्र ने इस गर्भ के 7 टुकड़े कर दिए | दिति के जगने पर जब उन्हें गर्भ के सात टुकड़े होने की बात पता चली तब उन्होंने इंद्र से कहा कि मेरे तप भंग होने के कारण ही मेरे गर्भ के टुकड़े हो गए हैं , इसमे तुम्हारा दोष नही है | दिति ने तब कहा कि टुकड़े होने के बाद भी मेरे गर्भ के ये टुकड़े हमेशा आकाश मे विचरण करेंगे और मरुत नाम से विख्यात होंगे | ये सातों मरुत के सात सात गण होंगे जो सात जगह विचरण कर सकते हैं और इस तरह कुल ४९ मरुत बन जाते हैं |\n\nइन सात मरुतों के नाम हैं - \n\nआवह, प्रवह,संवह ,उद्वह,विवह,परिवह,परावह\n\nइनके सात सात गण निम्न जगह विचरण करते हैं -\n\nब्रह्मलोक , इन्द्रलोक ,अंतरिक्ष , भूलोक की पूर्व दिशा , भूलोक की पश्चिम दिशा , भूलोक की उत्तर दिशा और भूलोक की दक्षिण दिशा\n\nइस तरह से कुल ४९ मरुत हो जाते हैं जो देव रूप में विचरण करते हैं |\n\nवैदिक देवताओं के ये गण हैं—८ वसु, ११ रुद्र, १२ आदित्य। इनमें इंद्र और प्रजापति मिला देने से ३३ देवता होते हैं (शतपथ ब्राह्मण)। पीछे से इन गणों के अतिरिक्त ये गण और माने गए—३० तुषित, १० विश्वेदेवा, १२ साघ्य, ६४ आभास्वर, ४९ मरुत्, २२० महाराजिक। इस प्रकार वैदिक देवताओं के गण और परवर्ती देवगणों को कुल संख्या ४१८ होती है। बौद्ध और जैन लोग भी देवताओं के कई गण या वर्ग मानते हैं।\n\nचारों वेदों में मिलकर मरुद्देवता के मंत्र 498 हैं। मरुत् गणश: रहते हैं अत: इनका वर्णन संघश: ही किया जाता है--\n\n1. मरुतों के गणों के लिये हव्य अर्पण करो (मारुताय शर्धाय हव्या भरध्वम, ऋ. 8.20.9)! \n\n2. मरुतों के गणों का वंदन करो (वंदस्व मारुतं गणम्, ऋ. 1.38.1)। \n\n3. मरुतों के गणों को नमन करो (मारुतं गणं नमस्य, ऋ. 5.52.13)। \n\n4. मरुत अपने गणों में शोभते हैं (गणश्रिय: मरुत:, ऋ. 1.64.9)। \n\n5. मरुतों का बलवान् गण सरंक्षण करता है। (वृषा गण: अविता ऋ. 1.87.4)।\n\nसब मरुत् समान रहते हैं। सब मरुत् देखने में एक जैसे रहते हैं--\n\nवे मरुत् श्रेष्ठ नहीं, कनिष्ठ नहीं और मध्यम भी नहीं होते। वे सब एक जैसे होते हैं और वे अपनी महती शक्ति से बढ़ते रहते हैं। \nउन मरुतों के सिर पर हिरणमय शिरस्त्रारण होता है। (ऋ. 5.54.77)।\n\nसब मरुतों का गणवेश समान रहता है।\n\n1. इनके गणवेश समान रीति से शोभते हैं। \n\n2. इनकी छाती पर पदक और गले में मालाएँ चमकती हैं। \n\n3. इनके पाँवों में भूषण और छाती पर पदक आभूषण से दीखते हैं--(ऋ. 5.54.11)।\n\nसब मरुतों के शस्त्रास्त्र समान रहते हैं। कंधों पर भाले और हाथों में अग्नि के समान तेजस्वी शस्त्र रहते हैं। अपने हाथों में वे कुठार और धनुष रखते हैं। हाथों में चाबुक धारण करते हैं।\n\n1. मरुत् अपने रथों में घोड़े जोतते हैं। \n\n2. रथों में धब्बोंवाली हिरनियाँ जोतते हैं। \n\n3. उनके रथ को हिरन खींचता है (ऋ. 2.34, 8.7, 1.39)।\n\n\nहे मरुतो! तुम्हारा रथ (अन्:-एन:) निर्दोष है, (अन्-अश्व:) इसमें घोड़े नहीं जोते जाते, तथापि वह (अजति) चलता है। वह रथ (अ-रथी:) रथी बिना भी चलता है। (अन्-अवस:) रक्षक की जिसको जरूरत नहीं है, (अन् अभीशु:) लगाम भी नहीं है, ऐसा तुम्हारा रथ (रजस्तू:) धूलि उड़ाता हुआ (रोदसी पथ्या) आकाश मार्ग से (साधन् याति) अपना अभीष्ट सिद्ध करता हुआ जाता है।\"\n\nआशय यह कि मरुतों के चार प्रकार के रथ थे--\n\n(1) अश्व रथ, \n\n(2) हरिणियों से चलनेवाला रथ, \n\n(3) अनश्व रथ अर्थात् घोड़े के बिना वेग से चलनेवाला रथ, \n\nमरुत् देवों के सैनिक थे अत: उनके लिये शत्रु पर हमला करना आवश्यक होता था। मरुत् मनुष्य थे इस विषय में वेद के वचन देखिए।\n\nमरुत् ज्ञानी है (प्रचेतस: मरुत:)। वे दूरदर्शी हैं (\"दूरे दृश:\")। वे कवि है--(कवय: मरुत:)। मरुत अत्यंत कुशल, उत्तम सैनिक हैं। मरुत् उग्र है (उग्रा: मरुत:)। शत्रु को जड़ मूल से उखाड़कर फेंकनेवाले मरुत् है (सुमाया मरुत:)।\n\nस्थिर शत्रु को भी अपनी शक्ति से ये मरुत् स्थानभ्रष्ट करते हैं। (ऋ. 1.85.4)।\n\nएक पंक्ति में सात--मरुत् अपनी पंक्ति में ही रहते थे। यह इनकी पंक्ति सात की होती थी। ऐसी सात पंक्तियों का एक गण होता था। अत: कहा है--\n\nमरुतो का संघ होता है, अर्थात् मरुत् गणश: रहते हैं। मरुतों का गण सात सात का होता है। इस कारण उनको \"सप्ती\" कहते हैं :\n\nसात सात सैनिकों की सात पंक्तियों में ये 49 रहते हैं। और प्रत्येक पंक्ति के दोनों ओर एक एक पार्श्व रक्षक रहता है। अर्थात् ये रक्षक 14 होते हैं। इस तरह सब मिलकर 49 अ 14 उ 63 सैनिकों का एक गण होता है। \"गण\" का अर्थ \"गिने हुए सैनिकों का संघ\" है। इन मरुतों के संघ इस तरह 63 सैनिकों के होते थे।\n\nमरुतों के विमान भी होते थे, जैसा ऊपर कह चुक हैं।\n\nहे मरुतो! तुम अंतरिक्ष से हमारे पास आओ। (ऋ. 5.53.8) अंतरिक्ष से संचार करनेवाले आकाशयान उनके पास थे।\n\nमरुतों का स्तोता अमर होता है।\n\nये मरुत मानव थे।\n\nआप मनुष्य हैं पर आपकी स्तुति करनेवाला अमर होता है। आप रुद्र के मनुष्य रूपी पुत्र हैं। (ऋ. 1.38.4, 1.64.2)।\n\nइस तरह वेद में मरुतों का वर्णन \"सैनिकीय गण\" के रूप में किया गया है। वह देखने योग्य और राष्ट्रीय दृष्टि से विचार करने योग्य है।\n", "id": "191896", "title": "मरुद्गण"}
{"url": "https://hi.wikipedia.org/wiki?curid=191897", "text": "मर्केटर प्रक्षेप\n\nमर्केटर प्रक्षेप (Mercator's Projection) एक भौगोलिक प्रक्षेपण विधि है। नौचालन में विशेषोपयोगी होने के कारण मर्केटर प्रक्षेप प्राचीन और सर्वाधिक सुविदित है। इसकी खोज मर्केटर नाम से विख्यात गर्हार्ड क्रेमर ने 1569 ई में की थी। लोगों की मिथ्या धारणा है कि बेलनाकार प्रक्षेप है।\n\nमानचित्रण के हेतु किए गए प्रक्षेपों (projections) का निम्नलिखित दृष्टिकोणों से वर्गीकरण किया जा सकता है : \n\n(1) व्युत्पत्ति के अनुसार अर्थात् संदर्श (perspective, जो ज्यामितीय विधि है) अथवा विश्लेषी (analytical) प्रक्षेप; \n\n(2) जिस विकासनीय पृष्ठ पर चित्रण किया जाय उसके प्रकार के अनुसार अर्थात् समतलीय (plane), शंकु (conical) अथवा बेलनाकार (cylindrical) प्रक्षेप \n\n(3) प्रक्षेप के प्रधान गुणधर्म के अनुसार अर्थात् अनुकोण (conformal, लघु क्षेत्र के यथार्थ चित्रण वाला), समक्षेत्रफली, (equal area), अथवा दिगंशीय समदूरस्थ (azimuthal equidistant) प्रक्षेप। \n\nकोई विशेष प्रक्षेप इनमें से कई वर्गोंवाला हो सकता है और सुविधानुसार उसका नाम रख दिया जाता है।\n\nमर्केटर प्रक्षेप गणितीय विश्लेषण द्वारा प्राप्त एक अनुकोण प्रक्षेप है, जिसमें यह गुणधर्म है कि याम्योत्तरों (meridians) का निरूपण समदूरस्थ ऋजुरेखाओं से और किसी भी अक्षांश समांतर (parallel of latitude), का निरूपण इन रेखाओं पर लंब और दूरी, a log (tan (1/4 + 1/2)) पर स्थित रेखा से होता है। सभी याम्योत्तरों से सर्वत्र एक सा कोण बनानेवाला एकदिश नौपथ (rhumbline) इस प्रक्षेप में ऋजुरेखा बन जाता है। इस कारण कुतुबनुमा (compass) के एक ही बिंदु की दिशा में चलनेवाला जहाज सदा एकदिश नौपथ के अनुदिश चलता रहता है।\n\nमहासागर नौचालन में दो बिंदुओं के बीचवाली लघुतम दूरी के अनुदिश चलने के लिये बृहत् वृत्त (great circle) पर चलना होगा और ऐसा करने के लिये कुतुबनुमा से बताई गई दिशा में में निरंतर परिवर्तन करना होगा। इस असुविधा से बचने के उद्देश्य से बृहत्-वृत्तीय पथ पर समुचित दूरियों पर बिंदु अंकित कर लिए जाते हैं और दो क्रमागत बिंदुओं के बीच की यात्रा एकदिश नौपथ के अनुदिश की जाती है। बृहत्-वृत्त केंद्ररेखीय (gnomonic) चार्ट पर ऋजुरेखा द्वारा निरूपित होता है और वहाँ जिन अक्षांशों पर यह याम्योत्तरों से प्रतिच्छेदन करता है, उन्हें मर्केटर प्रक्षेप पर अंकित करने से अभीष्ट बिंदु नौचालन हेतु मिल जाता हैं। जहाँ नौचालन हेतु मर्केटर प्रक्षेप अपरिहार्य है, वहाँ थल मानचित्रों के लिये यह बेकार है। ध्रुव अक्षांश 10 डिग्री वाला समांतर तो अनंतस्थ रेखा से निरूपित होगा; 30 डिग्री अक्षांशों से बाहर का क्षेत्र इस प्रक्षेप द्वारा काफी निरूपित हो जाता है और क्षेत्रफलों का मिथ्याभास कराता है। विशेष रूप से ध्रुवों के समीपस्थ क्षेत्र फलों की तुलना के लिये, समक्षेत्रफली प्रक्षेप का आश्रय लेना होगा।\n\n", "id": "191897", "title": "मर्केटर प्रक्षेप"}
{"url": "https://hi.wikipedia.org/wiki?curid=191898", "text": "मर्सरीकरण\n\nरूई के सूतों या वस्त्रों को जब दाहक सोडा (कॉस्टिक सोडा) के साथ उपचारित किया जाता है, तब उनमें उत्कृष्ट कोटि की, स्थायी रेशम सी चमक आ जाती है। ऐसे सूतों या वस्त्रों को मर्सरीकृत सूत या वस्त्र कहते हैं तथा मर्सरीकृत होने की प्रक्रिया को मर्सरीकरण (Mercerizing) कहते हैं। इस प्रक्रिया के आविष्कारक एक अँग्रेज रसायनज्ञ मर्सर थे, जिन्होंने इसका आविष्कार 1844 ई में किया तथा 1850 ई में इसका पेटेंट कराया था। उन्हीं के नाम पर इस प्रक्रिया का नाम मर्सरीकरण पड़ा है। मर्सरीकरण से केवल चमक ही नहीं आती वरन् लगभग 15% मजबूती और रंजक ग्रहण करने की क्षमता बढ़ जाती है। मर्सरीकृत सूत के बने मोजे, बनियाइन, अन्य अंतर्वस्त्र, सीने के धागे, जूते के फीते और वायुयान पंखों के वस्त्र अच्छे होते हैं तथा अन्य अनेक कामों के लिये, जहाँ चमक एवं मजबूती आवश्यक होती है, इससे बनी वस्तुएँ अच्छी समझी जाती है।\n\nमर्सरीकरण दाहक सोडा के विलयन के प्रयोग से संपन्न होता है। ऐसे विलयन के उपचार से सूत फूल जाता है। फूलने के पश्चात् सूत का सिकुड़ना स्वाभाविक है, पर उसे सिकुड़ने नही दिया जाता। सिकुड़ने से चमक नहीं आती। सूत को खींचकर ऐसे बाँध रखते हैं कि वह सिकुड़े नहीं। जिस मशीन में यह क्रिया संपन्न होती है, उसमें दाहक सोडा, सोडा धावन, तनु अम्ल और अम्ल धावन के लिये अलग अलग पात्र होते हैं, जिनके बीच सूत क्रमश: पारित होता हुआ बाहर निकलता है। मशीन के बाहर भी सूत की पुन: धुलाई होती है, ताकि उससे अम्ल का पूर्ण निराकरण हो जाए।\n\nमर्सरीकरण के लिये लंबे रेशेवाली रूई अच्छी समझी जाती है। इकहरी परत के सूत पर मर्सरीकरण से चमक नहीं आती, पर इससे सूत के रंजक ग्रहण करने की क्षमता अवश्य बढ़ जाती है। दोहरी परम के सूत पर ही चमक आती है। दोहरी परत के सूत का ही सबसे अधिक मात्रा में मर्सरीकरण होता है।\n\nदाहक सोडा के अतिरिक्त अन्य अभिकर्मक भी मर्सरीकरण के लिये उपयुक्त हो सकते हैं। ऐसे अभिकर्मकों में सल्फ्यूरिक अम्ल या नाइट्रिक अम्ल भी हैं। पर इनसे रूई के अपघटन होने का भय रहता है। इनके सांद्रण के संबंध में बड़ी सावधानी बरतनी पड़ती है। एक दूसरा अभिकर्मक ट्राइटन बी, या टेट्रा ऐल्किल अमोनियम हाइड्रॉक्साइड, है, जो रूई को मर्सरीकृत करने के साथ घुलाता भी है। पर मर्सरीकरण के लिये सस्ता होने के कारण केवल दाहक सोडा ही बड़े पैमाने पर प्रयुक्त होता है। ऐसा समझा जाता है कि दाहक सोडा के मर्सरीकरण से सेलुलोस, ऐल्कली सेलुलोस बन जाता है। कुछ लोगों का मत है कि यह ऐल्कली सेलुलोस एक अधिशोषण संकर (complex) है। धोने पर यह ऐल्कली पदार्थ अपघटित होकर सूत से निकल जाता है। पुनर्जनित सेलुलोस रसायनत: सामान्य सेलुलोस सा ही होता है, पर ऐसा समझा जाता है कि उसकी आणविक अवस्था में परिवर्तन अवश्य हुआ है, जिससे उसमें चमक आ गई है।\n\nविलयन में लगभग 13 से 14 प्रति शत दाहक सोडा पर्याप्त है, पर जैसे जैसे मर्सरीकरण आगे चलता है, सांद्रण में कमी होती जाती है। अत: मर्सरीकरण के लिये सर्वप्रथम 20 से 25 प्रति शत विलयन का उपयोग करना अच्छा होता है। यदि ताप नीचा हो, तो दुर्बल विलयन का भी उपयोग हो सकता है, पर उससे कोई विशेष लाभ नहीं होता। सोडा के साथ कुछ अन्य पदार्थों के डालने का भी सुझाव दिया गया है। इनमें से कुछ से सूत के फूलने में वृद्धि होती है, पर अधिकांश से फूलने में ह्रास ही होता है।\n\nमर्सरीकरण से रूई के गुणों में कोई परिवर्तन नहीं होता। रूई के कुछ गुणों में वृद्धि अवश्य होती है। अवशोषण गुण 25 से 50% बढ़ जाता है। मर्सरीकृत सिकुड़ी रूई में सबसे अधिक अवशोषण क्षमता रहती है। रूई के सुखाने से अवशोषण में बाधा पहुँचती है। रंजक ग्रहण करने की क्षमता भी कम हो जाती है।\n\nमर्सरीकृत सेलुलोस के लिये परिक्षिप्त सेलुलोस (dispersed cellulose) और सेलुलोस हाइड्रेट आदि नाम भी दिए गए हैं, पर ये नाम ठीक नहीं हैं। मर्सरीकृत रूई का एक्स-रे विवर्तन आरेख (deffraction diagram) सामान्य रूई के एक्सरे विवर्तन आरेख से भिन्न होता है। मर्सरीकृत सूत की पहचान उसके रंजक अवशोषण गुण से हा सकती है। सामान्य सूत की अपेक्षा यह अधिक गाढ़े रंग में रंगा जाता है। रंगीन मर्सरीकृत सूत की पहचान नील की (Neal's) बेराइटा अवशोषण रीति से की जाती है।\n\nमर्सरीकृत सूत का उपयोग दिन दिन बढ़ रहा है। आज बहुत बड़ी मात्रा में ऐसे ही सूत के वस्त्र बन रहे हैं। इसका व्यापक व्यवहार गत 60 वर्षों में ही बढ़ा है।\n\n", "id": "191898", "title": "मर्सरीकरण"}
{"url": "https://hi.wikipedia.org/wiki?curid=191900", "text": "सुजंगक्वा\n\nसुजंगक्वा (Sujeonggwa) कोरिया परंपरागत फल पंच (पेय) है। यह गहरे लाल-भूरे रंग का होता है। यह सूखे दालचीनी, अदरक से बनाया जाता है और इसके ऊपर पाइन नट का गार्निश किया जाता है।\n\nइस प्राधिकरण शहद या ब्राउन शुगर के शेष जीवन के दौरान ठोस और तरल पदार्थ हटाया जाएगा, बाद में जोड़ा गया। \nएक सूखी भावना का हिस्सा है जब दूर एक स्केलपेल के साथ लेने के लिए और धीरे से कहा पक बाद पूरी तरह ठंडा है। \nयह आमतौर पर फल की एक विस्तृत श्रृंखला है, एक मोटी साफ भिगोने तरल की तरह अंधेरे में खोज से पहले घंटे की संख्या पर प्रदर्शन किया। \nठंडा प्रदान करता है और सामान्य सुजंगक्वा मिठाई, के रूप में एक स्वाद मिठाई के रूप में.\n\n", "id": "191900", "title": "सुजंगक्वा"}
{"url": "https://hi.wikipedia.org/wiki?curid=191901", "text": "मलिक अंबर\n\nमलिक अंबर का जन्म संभवत: 1549 में एक हब्शी परिवार में हुआ। बाल्यकाल में ही उसे दास बनाकर बगदाद के बाजार में ले जाकर ख्वाजा पीर बगदाद के हाथों बेचा गया। ख्वाज़ा मलिक अंबर के साथ दक्षिण भारत गया जहाँ उसे निजामशाह प्रथम के मंत्री चंगे़ज खाँ ने खरीद लिया। मलिक अंबर की बुद्धि कुशाग्र, प्रकृति प्रतिभायुक्त और उदार थी, अत: उसे अन्य गुलामों की अपेक्षा ख्याति पाने में देर न लगी। चंगेज खाँ के संरक्षण में रहकर निज़ामशाही राजनीति तथा सैनिक प्रबंध को समझने का उसको अवसर प्राप्त हुआ। चंगेज खाँ की आकस्मिक मृत्यु होने के कारण वह कुछ समय तक इधर-उधर निजामशाही राज्य में ठोकरें खाता रहा। निजामशाही राज्य पर काले बादलों को आच्छादित होते देखकर तथा दलबंदी के संताप और मुगलों के निरंतर आक्रमणों से भयभीत होकर ख्याति पाने की आशा से वह बीजापुर और गोलकुंडा गया परंतु जब इन राज्यों में भी यथेष्ट सुअवसर प्राप्त न हुआ तक वह अन्य हब्शियों के साथ फिर अहमदनगर लौट आया। वह सेना में भरती हुआ और उसे अमँग खाँ ने 150 अश्वारोहियों का सरदार नियुक्त किया। वह अपने आश्रयदाता के साथ चुनार पहुँचा और उसने मुगल आक्रमणकारियों को परेशान करना प्रारंभ किया। शत्रु के शिविरों पर छापा मारकर वह रसद लूट लेता था और उसके प्रदेश में घुस पड़ता था। इस प्रकार धीरे-धीरे उसकी ख्याति बढ़ने लगी।\n\nपरंतु जब अहमदनगर पर मुगलों का अधिकार हो गया और निजामशाही राज्य अपनी अंतिम साँसें ले रहा था तब मलिक अंबर को अपने अदम्य साहस, शक्ति एवं गुणों का परिचय देने का अवसर मिला। मराठों की सहायता से उसने एक सेना का निर्माण करके निजामशाही परिवार के अली नाम के व्यक्ति को गद्दी पर बिठाकर परेंदा में नवीन राजधानी स्थापित की। ह्रासग्रस्त राज्य का पुन: संगठन करके और सुख शांति के वातावरण का प्रतिपादन करके उसने एक नवीन जाग्रति पैदा कर दी। निजामशाही राज्य पुन: प्रभुता तथा ऐश्वर्य की ओर उन्मुख हो गया। परिस्थिति उसके अनुकूल थी। राजकुमार सलीम के अकस्मात् विद्रोह के कारण मुगल सेना का दक्षिण से हटना अनिवार्य हो गया था। फलत: मलिक अंबर ने मुगलों द्वारा विजय किए हुए प्रदेशों पर अपना अधिकार करना प्रारंभ कर दिया और अहमदनगर, प्राय: समस्त दक्षिण भाग, हस्तगत कर लिया। परंतु शीघ्र ही उसको एक अन्य कठिनाई का सामना करना पड़ा। सआदत खाँ ने, जो निजामशाही सरदार था, मुगलों की अधीनता स्वीकार कर ली। यह देखकर उसके एक अनुधर राजू ने उसके अधिकृत प्रदेश पर अपना अधिकार जमा लिया और उसने मुगलों से टक्कर लेना प्रारंभ कर दिया। वह भी परेंदा आया पर अन्य निज़ामशाही सेवकों में सम्मिलित हो गया। परंतु आशाजनक पद न पाने के कारण क्रुद्ध होकर वह अपने प्रदेश को वापस चला गया और वहाँ से निजामशाह को अंबर के विरुद्ध भड़काना प्रारंभ किया। फलस्वरूप, अंबर और राजू दोनों एक दूसरे के शत्रु हो गए। लेकिन अपने क्षेत्रों में दोनों मुगलों का मुकाबला करते रहे। इसके बावजूद 1605 तक मलिक अंबर की परिस्थिति दृढ़ ही होती गई।\n\nमुगलों की संपूर्ण अहमदनगर राज्य से निकालकर उसने परेंदा को छोड़ दिया और जुन्नार में नई राजधानी बनाई। राजू को परास्त कर उसने बंदी बना लिया और फिर मौत के घाट उतार दिया, तथा उसकी जागीर पर भी अधिकार कर लिया। मुगलों से टक्कर लेते लेते उसने खानेखाना को लोहे के चने चबवा दिए। अपने सेनाध्यक्ष खानेखाना की असफलता पर जहाँगीर को क्रोध आया और इसका कारण जानने के हेतु खानेखाना को दरबार में बुलाया गया। आगरा पहुँचकर खानेखाना ने विषम परिस्थिति का ब्योरा दिया, अतएव मलिक अंबर की बढ़ती हुई सत्ता का दमन करने के अभिप्राय से वह पुन: दक्षिण भेजा गया।\n\nअब मलिक अंबर ने बीजापुर और गोलकुंडा से सहायता ली और मुगलों पर टूट पड़ा। उसने खानेखाना की योजना को असफल कर दिया। विवश होकर सम्राट् ने राजकुमार और आसफ खाँ को एक बड़ी सेना के साथ दक्षिण भेजा पर उसे भी कोई सफलता न मिली। मलिक अंबर की शक्ति दिन-प्रति-दिन बढ़ती गई और 1610 में समस्या इतनी गंभीर हो गई कि आसफ खाँ ने सम्राट् से अनुरोध किया कि वह स्वयं ही पधारें। जहाँगीर ने इस सुझाव पर विचार किया और दक्षिण प्रस्थान करने की बात सोची परंतु अन्य अमीरों ने इसका समर्थन न किया। अब दक्षिण की समस्या के हल का उत्तरदायित्व खानेजहाँ को सौंपा गया। परंतु इसके पूर्व कि वह वहाँ पहुँचे खानेखाना ने, अपने बेटों की मदद से वर्षा ऋतु में मलिक अंबर पर अचानक हमले की योजना बनाकर उसपर हमला कर दिया। मलिक अंबर तो तैयार ही बैठा था। उसने मुगलों के छक्के छुड़ा दिए और खानेखाना को बुरहानपुर लौटने पर बाध्य कर दिया। उसको एक संधि पर हस्ताक्षर भी करने पड़े। तत्पश्चात् मलिक अंबर ने अहमदनगर के निकटवर्ती प्रदेशों पर अधिकार करके उसके किले पर घेरा ढाला और उसको भी छीन लिया। बरार और वालाकाट के कुछ भागों को छोड़कर लगभग संपूर्ण निजामशाही राज्य, जिसपर मुगलों ने 1600-1601 में अपना अधिकार जमा लिया था, अब मलिक अंबर ने उनके हाथों से छीन लिया और निजामशाही वंश के राज्य को पुनर्जीवन प्रदान किया।\n\nखानजहाँ लोदी ने प्रदेश में पहुँचकर वहाँ के वातावरण से परिचित होने का प्रयास किया। उसने सम्राट् को यह सुझाव दिया कि खानेखाना को हटाकर सेनापति पद का भार उसको ही सौंपा जाए। उसने वचन दिया कि यदि उसका प्रस्ताव स्वीकार कर लिया गया तो वह अहमदनगर तथा बीजापुर के राज्यों पर मुगल सत्ता दो वर्षों के भीतर ही स्थापित कर देगा। जहाँगीर ने उसकी बातें मान लीं और उसे प्रचुर धन और सेना दी। फिर भी जब वह मलिक अंबर के विरुद्ध मैदान में उतरा, तब उसे यह प्रतीत हुआ कि यद्यपि शत्रु की तलवार उसकी तलवार से भारी नहीं, तथापि उसके लड़ने का ढंग अवश्य ही निराला है। कहने का तात्पर्य यह कि उसे भी मलिक अंबर के सामने झुकना पड़ा और उसका गर्व चूर चूर हो गया। मलिक अंबर को परास्त करने के अभिप्राय से सम्राट् ने एक विशाल योजना बनाई जिसका यह उद्देश्य था कि अहमदनगर पर तीन दिशाओं से एक साथ सैनिक अभियान करके मलिक अंबर को घेरकर उसकी सत्ता को नष्ट भ्रष्ट कर दिया जाए। परंतु यह योजना भी असफल सिद्ध हुई और शाही सेना अस्तव्यस्त होकर भाग खड़ी हुई। खोई प्रतिष्ठा को पुन: प्राप्त करने के उद्देश्य से खानेखाना को फिर दक्षिण क्षेत्र में भेजा गया। वह वहाँ 1612 ई में पहुँचा। उसका यह सौभाग्य था कि इस समय निजामशाह के दरबार में आंतरिक फूट फैली थी। इस परिस्थिति से लाभान्वित होकर उसने अनेक दक्षिणी सरदारों को घूस देकर अपने पक्ष में कर लिया। यद्यपि मलिक अंबर को बीजापुर और गोलकुंडा का सहयोग प्राप्त था, तिसपर भी कूटनीति और सबल सेना के सामने उसकी कुछ न चली। 1616 ई के युद्ध में उसे हार खानी पड़ी। विजेताओं ने किर्की को नष्ट-भ्रष्ट कर डाला। यद्यपि खानेखाना ने मुगल प्रतिष्ठा को एक सीमा तक फिर से स्थापित कर दिया था, परंतु उसपर घूसखोरी के आरोप लगते ही रहे। इसीलिए सम्राट् ने राजकुमार खुर्रम को एक विशाल सेना के साथ दक्षिण क्षेत्र में भेजा। राजकुमार के आगमन से दक्षिणी राज्यों में खलबली मच गई। शीघ्र ही बीजापुर तथा गोलकुंडा के नरेशों ने मुगलों से संधि कर ली। ऐसी दशा में जबकि मलिक अंबर मित्रहीन हो गया, उसके समक्ष सर झुकाने के अतिरिक्त कोई अन्य उपाय नहीं रह गया। अतएव विवश होकर उसने बालाघाट का क्षेत्र और अहमदनगर के दुर्ग की कुंजी मुगलों को सौंप दी और इस प्रकार निजामशाही राज्य को लोप होने से बचा लिया।\n\nअगले दो वर्षों तक वह चुपचाप अपने साधनों को जुटाने में लगा रहा। इधर मुगल सेना में विद्वेष की प्रचंड अग्नि प्रवाहित हो गई। अत: मलिक अंबर ने पुन: गोलकुंडा और बीजापुर को मिलाकर मुगल विरोधी संघ स्थापित कर लिया। दो वर्ष पूर्व हुई संधि की धाराओं का उल्लंघन कर वह मुगल अधिकृत क्षेत्रों पर टूट पड़ा और तीन मास की लघु अवधि में ही उसने मुगलाई अहमदनगर के अधिकांश भाग और बरार को हस्तगत कर लिया। उसने न केवल बालापुर को लूटा ही बल्कि उसपर घेरा भी डाला। बुरहानपुर की दिशा में पीछे हटती हुई मुगल सेनाओं पर निरंतर वार करता हुआ वह बुरहानपुर तक बढ़ गया। नगर के बाहर घेरा डाला और निकटवर्ती प्रदेश को खूब लूटा। इतना ही नहीं, उसने मालवा में प्रवेश करके मांडू पर भी छापा मारा। इससे नर्मदा के उत्तर और दक्षिण क्षेत्रों में मुगलों की ख्याति को बहुत धक्का लगा।\n\nपरिस्थिति को निरंतर गंभीर होते हुए देखकर खानेखाना ने सैनिक सहायता की बार बार याचना की। सम्राट् ने राजकुमार शाहजहाँ को यह आदेश दिया वह सेना सहित दक्षिण को प्रस्थान करे। उसके वहाँ पहुँचते ही वातावरण शीघ्रता से बदलने लगा। उसकी सेना आँधी के समान शत्रु के देश पर आच्छादित हो गई। मराठे मांडू से भाग खड़े हुए और शत्रु को बुरहानपुर को दुर्ग भी खाली करना पड़ा। मुगलों ने अब किर्की पर धावा बोल दिया। संभवत: निज़ामशाह अपने परिवार सहित आक्रमणकारियों के हाथ पड़ जाता परंतु मलिक अंबर ने उन लोगों को दौलताबाद भेज दिया था। किर्की से चलकर मुगल सेना अहमदनगर पहुँची और उसको घेरे से मुक्त किया। मलिक अंबर दौलताबाद के दुर्ग से अपने दुर्भाग्य की गतिविधि को देख रहा था।\n\nकुछ विपरीत परिस्थितियों के कारण शाहजहाँ इस युद्ध को आगे बढ़ाना नहीं चाहता था। इसलिए उसने संधि करना ही उचित समझा। मलिक अंबर ने उस समस्त क्षेत्र को वापस कर दिया जो उसने गत दो वर्षों में मुगलों से छीन लिया था। इसके अतिरिक्त 14 कोस निकटवर्ती भूमि भी दी। तीनों दक्षिणी रियासतों ने 50 लाख रुपया कर के रूप में देने का वचन दिया 20 लाख गोलकुंडा ने और शेष 12 लाख अहमदनगर ने। इस प्रकार बड़े चातुर्य से मलिक अंबर ने निजामशाही राज्य को काल के मुँह से पुन: निकाल लिया। परंतु उसकी विपत्तियों का अंत न हुआ। फिर भी उसके साहस में कमी न आई।\n\nशाहजहाँ ने अपने पिता के प्रति विद्रोह करके मुगल साम्राज्य में राजनीतिक भूकंप पैदा कर दिया। अतएव जब उत्तर में परास्त होकर वह दक्षिण प्रदेश में पहुँचा और उसने मलिक अंबर से सहायता की याचना की, तब सम्राट् की शत्रुता मोल लेने के भय से मलिक अंबर ने इनकार कर दिया। परंतु इसके पीछे नीति भी थी। शोलापुर को लेकर निजामशाह और आदिलशाह में झगड़ा चल रहा था। उसमें उसको मुगलों की सहानुभूति प्राप्त करने की आशा थी। अतएव जब महावत खाँ शाहजहाँ का पीछा करते हुए दक्षिण प्रदेश में पहुँचा, तब आदिलशाह और मलिक अंबर दोनों ने ही मुगलाई सहायता के लिए याचना की। कुछ समय तक तो महावत खाँ ने दोनों को द्विविधा में रखा, परंतु तब शाहजहाँ बंगाल की ओर भाग गया तब मुगल सेनापति ने आदिलशाह को सहायता देने का वचन दिया। परंतु शीघ्र ही उसे बंगाल की ओर जाना पड़ा।\n\nइस सुअवसर से मलिक अंबर ने पूरा लाभ उठाया। सुरक्षा हेतु निजामशाह को तो उसने सपरिवार दौलताबाद भेज दिया और स्वयं सेना लेकर गोलकुंडा की सीमा की ओर बढ़ा। कुतुबशाह से धन लेकर संधि करके वह आदिलशाही प्रदेश पर टूट पड़ा। वांछित स्थानों पर अधिकार करके वह बीजापुर की ओर लूटता हुआ अग्रसर होने लगा। आदिलशाह ने मुगलों से सहायता माँगी। भाटवाड़ी की लड़ाई में मुगल आदिलशाही सेना ने मलिक अंबर का डटकर सामना किया। परंतु 15 जून 1625 को मलिक अंबर ने उन्हें बुरी तरह हराया। इस सफलता ने उसके यश और कीर्ति में वृद्धि की। अब वह कुशल सेनापति, राजनीतिज्ञ और प्रबंधकर्ता समझा जाने लगा। उसके साहस और साधनों में भी उन्नति हुई। फलस्वरूप अहमदनगर व शोलापुर पर उसने फिर से अपना आधिपत्य जमा लिया और उसके सेनापति, याकूत खान ने बुरहानपुर के किले पर घेरा डाल दिया। इसी समय महावत खाँ, शाहजहाँ का पीछा करते करते पुन: दक्षिण आ पहुँचा। याकूत खाँ ने बुरहानपुर से अपनी सेना हटा ली। मलिक अंबर इस बार शाहजहाँ को सरंक्षण देने में बिल्कुल न हिचकिचाया। दोनों संयुक्त सेनाओं ने बुरहानपुर पर घेरा डाला, परंतु कोई सफलता प्राप्त न हुई। थोड़े समय बाद शाहजहाँ ने हथियार डाल दिए और अपने को समर्पित कर दिया। ऐसी परिस्थिति में मलिक अंबर के लिए मुगलों का सामना करना कठिन था। अतएव उसने बुरहानपुर के दुर्ग से सेना हटा ली। अगले वर्ष उसे मुगलों से टक्कर लेने का अवसर प्राप्त हुआ। इस समय जहाँगीर रोगग्रस्त था। नूरजहाँ की गुटबंदी ने महावत खाँ को विद्रोह करने पर विवश कर दिया था, तथा संपूर्ण शाही सेनाएँ महावत खाँ का विद्रोह दमन करने में लगी हुई थीं। दक्षिण में कोई भी कुशल सेनापति न रह गया था। इससे पहले कि वह अपनी सेनाओं की गतिविधि मुगलों के विरुद्ध या आदिलशाह के विरुद्ध संचालित करे, मृत्यु ने उसकी आँखें मई 14, 1615 को अस्सी वर्ष की आयु में बंद कर दीं।\n\n1601 से 1626 तक, मलिक अंबर ने अपनी प्रतिभा, अदम्य साहस, कार्यकुशलता और सैन्य चातुर्य का परिचय दिया। भारतीय इतिहास में ऐसा बिरला ही उदाहरण मिलेगा जब किसी उजड़े हुए राज्य को एक साधारण श्रेणी के व्यक्ति ने नवजीवन प्रदान किया हो। मलिक अंबर की प्रतिभा बहुमुखी थी। वह सुयोग्य सेनापति तो था ही, इसके साथ साथ कुशल नीतिज्ञ और चतुर शासक भी था। उसने मराठों की सैनिक मनोवृत्ति का ठीक मूल्यांकन करके एक नवीन सैनिक प्रणाली का आविष्कार किया। टोडरमल की भूमिकर व्यवस्था को अपने राज्य में प्रचलन करके उसने न केवल रिक्त कोष को ही समृद्धिशाली बनाया बल्कि जनता को भी सुख प्रदान किया। किर्की में उसने अपनी राजधानी बसाई और यहाँ उसने अनेक मस्जिदों, महलों का निर्माण कराया तथा उद्यान लगवाए। सिंचाई के लिए नहरें भी खुदवाईं। महवल दर्रा, दरवाजा नाखुदा महल, काला चबुतरा दीवान-ए-आम और दीवान-ए-खास, जो आज खंडहरों के रूप में दिखाई देते हैं उसकी भावनाओं को प्रमाणित करते हैं। उसने ज्ञान तथा विद्वानों दोनों को सरंक्षण प्रदान किया। अरब से बहुत विद्वान् आए और उसने उन्हें प्रोत्साहन दिया। उनमें से एक अली हैदर था, जिसने 11वीं शताब्दी हिजरी के प्रसिद्ध संतों की जीवनियों पर \"इक्व अल जवहार\" ग्रंथ की रचना की। फारस से आए हुए विद्वानों को भी उसने आश्रय दिया। उसने किर्की में चितखाना की स्थापना की जहाँ बहुत से हिंदू और मुसलमान विद्वान् ज्ञान की विभिन्न शाखाओं का गंभीर अध्ययन करते थे।\n\n\n", "id": "191901", "title": "मलिक अंबर"}
{"url": "https://hi.wikipedia.org/wiki?curid=191902", "text": "हाचे\n\nहाचे (花菜) फल की एक किस्म है। कोरिया परंपरागत चाय. वयस्कों की तरह सभी बच्चों के लिए। \nफल और चीनी, शहद के मिश्रण एक स्वादिष्ट पेय बनाता है। इन दिनों गर्मी में तरबूज का उपयोग करें। \nवास्तव में शांत और स्वादिष्ट गर्मी खा.यह स्वादिष्ट फल के शांत है। विदेशियों की तरह होगा। \nकोरिया के सुजंगक्वा के साथ तुलना में है।\n\n\n\n", "id": "191902", "title": "हाचे"}
{"url": "https://hi.wikipedia.org/wiki?curid=191903", "text": "बंदर मेलाका\n\nबंदर मेलाका या मेलाका शहर या मलक्का शहर मलेशिया के मेलाका राज्य की राजधानी है और मलक्का जलसन्धि पर स्थित एक बंदरगाह है। इसकी स्थापना १४वीं शताब्दी में सिंगापुर के अंतिम राजा, परमेश्वर, ने की थी जिनके पूर्व राज्य सिंगापुर पर मजापहित साम्राज्य ने सन् १३९८ में आक्रमण किया था। इसके बाद राजा परमेश्वर ने मलय प्रायद्वीप पर आकर सन् १४०२ में एक नए शहर व राज्य की स्थापना करी जो आज का बंदर मेलाका है। द्वितीय विश्वयुद्ध में इसपर जापानियों का अधिकार बन गया और १९५१ में यह नये स्वतंत्र हुए मलय गण्तंत्र का भाग बन गया। प्राचीन काल से ही भारत तथा चीन से इसका व्यापारिक संबंध है पर इसकी अत्यधिक वृद्धि अंग्रेजों के आने के बाद ही हुई।\n\nनवीन बंदर मेलाका में अब भी पुर्तगाली और हॉलैंड वासियों के प्राचीन भवनों के ध्वंसावशेष मिलते हैं। यह पूर्वी एशिया का सबसे महत्वूपर्ण तथा बड़ा औद्योगिक केंद्र है। इसके पृष्ठप्रदेश में भूमध्यरेखीय सघन सदाबहार वन पाए जाते हैं। तटीय भागों में पश्चिम की ओर मैंग्रोव जाति के वृक्ष अधिक पाए जाते हैं। यहाँ का मुख्य उद्यम कृषि है। यहाँ के निवासी, रबर, धान, नारियल, अनन्नास तथा गरम मसालों की खेती करते हैं। इस बंदरगाह से रबर, नारियल, चावल तथा गरम मसालों का निर्यात होता है।\n\nसुमात्रा तथा मलय प्रायद्वीप को एक दूसरे से अलग करनेवाला एक जलडमरूमध्य है जो दक्षिण चीन सागर तथा हिन्द महासागर को आपस में मिलाता है। इस जलसंधि की लंबाई 500 मील तथा चौड़ाई 25 मील से 100 मील तक है। इसके दक्षिण-पूर्वी छोर पर स्थित एक छोटे द्वीप पर सिंगापुर स्थित है। इस जलसंधि के द्वारा संसार का सबसे अधिक माल आता जाता है।\n\n", "id": "191903", "title": "बंदर मेलाका"}
{"url": "https://hi.wikipedia.org/wiki?curid=191906", "text": "मल्लिनाथ\n\nमल्लिनाथ, संस्कृत के सुप्रसिद्ध टीकाकार। इनका पूरा नाम कोलाचल मल्लिनाथ था। पेड्ड भट्ट भी इन्हीं का नाम था। ये संभावत: दक्षिण भारत के निवासी थे। इनका समय प्राय: 14वीं या 15वीं शती माना जाता है। ये काव्य, अलंकार, व्याकरण, स्मृति, दर्शन, ज्योतिष आदि के विद्वान् थे। व्याकरण, व्युत्पत्ति एवं अर्थ-विवेचन आदि की दृष्टि से इनकी टीकाएँ विशेष प्रशंसनीय हैं। टीकाकार के रूप में इनका सिद्धांत था कि \"मैं ऐसी कोई बात न लिखूँगा जो निराधार हो अथवा अनावश्यक हो।\" \n\nइन्होंने पंचमहाकाव्यों (अभिज्ञानशाकुन्तलम्, रघुवंश, शिशुपालवध, किरातार्जुनीय, नैषधीयचरित,) तथा मेघदूत, कुमारसंभव, अमरकोष आदि ग्रंथों की टीकाएँ लिखीं जिनमें उक्त सिद्धांत का भलीभाँति पालन किया गया है।\n", "id": "191906", "title": "मल्लिनाथ"}
{"url": "https://hi.wikipedia.org/wiki?curid=191907", "text": "मानव विकास (जीवविज्ञान)\n\nजीवविज्ञान के सन्दर्भ में, मानव विकास (Human development) का अर्थ है एककोशीय युग्मनज (जाइगोट) से आरम्भ करके वयस्क मानव बनने तक की प्रक्रिया से है।\n\n", "id": "191907", "title": "मानव विकास (जीवविज्ञान)"}
{"url": "https://hi.wikipedia.org/wiki?curid=191910", "text": "महाभियोग\n\nजब किसी बड़े अधिकारी या प्रशासक पर विधानमंडल के समक्ष अपराध का दोषारोपण होता है तो इसे महाभियोग (Impeachment) कहा जाता है। इंग्लैड में राजकीय परिषद क्यूरिया रेजिस के न्यासत्व अधिकार द्वारा ही इस प्रक्रिया का जन्म हुआ। समयोपरांत जब क्यूरिया या पार्लिमेंट का हाउस ऑफ लार्ड्स तथा हाउस ऑ कामंस, इन दो भागों में विभाजन हुआ तो यह अभियोगाधिकार हाउस ऑव लार्ड्स को प्राप्त हुआ। किंतु जब से (1700 ई) न्यायाधीशों एवं मंत्रियों के ऊपर अभियोग चलाने का रूप अन्य प्रकार से निर्धारित हो गया है, महाभियोग का प्रयोग समाप्तप्राय है। इंग्लैंड में कुछ महाभियोग इतने महत्वपूर्ण हुए हैं कि वे स्वयं इतिहास बन गए। उदाहरणार्थ 16वीं शताब्दी में वारेन हेस्टिंग्ज तथा लार्ड मेलविले (हेनरी उंडस) का महाभियोग सतत स्मरणीय है।\n\nसंयुक्त राष्ट्र अमरीका के संविधान के अनुसार उस देश के राष्ट्रपति, सहकारी राष्ट्रपति तथा अन्य सब राज्य पदाधिकारी अपने पद से तभी हटाए जा सकेंगे जब उनपर राजद्रोह, घूस तथा अन्य किसी प्रकार के विशेष दुराचारण का आरोप महाभियोग द्वारा सिद्ध हो जाए (धारा 2, अधिनियम 4)।। अमरीका के विभिन्न राज्यों में महाभियोग का स्वरूप और आधार भिन्न भिन्न रूप में हैं। प्रत्येक राज्य ने अपने कर्मचारियों के लिये महाभियोग संबंधी भिन्न भिन्न नियम बनाए हैं, किंतु नौ राज्यों में महाभियोग चलाने के लिये कोई कारण विशेष नहीं प्रतिपादित किए गए हैं अर्थात् किसी भी आधार पर महाभियोग चल सकता है। न्यूयार्क राज्य में 1613 ई में वहाँ के गवर्नर विलियम सुल्जर पर महाभियोग चलाकर उन्हें पदच्युत किया गया था और आश्चर्य की बात यह है कि अभियोग के कारण श्री सुल्जर के गवर्नर पद ग्रहण करने के पूर्व काल से संबंधित थे।\n\nइंग्लैंड एवं अमरीका में महाभियोग क्रिया में एक अन्य मान्य अंतर है। इंग्लैंड में महाभियोग की पूर्ति के पश्चात् क्या दंड दिया जायेगा, इसकी कोई निश्चित सीमा नहीं, किंतु अमरीका में संविधानानुसार निश्चित है कि महाभियोग पूर्ण हो चुकने पर व्यक्ति को पदभ्रष्ट किया जा सकता है तथा यह भी निश्चित किया जा सकता है कि भविष्य में वह किसी गौरवयुक्त पद ग्रहण करने का अधिकारी न रहेगा। इसके अतिरिक्त और कोई दंड नहीं दिया जा सकता। यह अवश्य है कि महाभियोग के बाद भी व्यक्ति को देश की साधारण विधि के अनुसार न्यायालय से अपराध का दंड स्वीकार कर भोगना होता है।\n\nभारतीय संविधान के अनुसार केवल राष्ट्रपति के ऊपर महाभियोग चल सकता है। किंतु यह तभी संभव हो सकता है जब यह निर्धारित हो जाय कि राष्ट्रपति ने संविधान के विरूद्ध कार्य किया है। राष्ट्रपति की महाभियोग-प्रणाली का रूप इतना जटिल और दुष्कर है कि उसकी पूर्ति की संभावना ही नहीं दिखती। अन्यथा राजनीति उद्देश्यों की पूर्ति के हेतु नित्य ही राष्ट्रपति पर महाभियोग द्वारा आक्रमण संभव हो जाता।\n\n\n", "id": "191910", "title": "महाभियोग"}
{"url": "https://hi.wikipedia.org/wiki?curid=191912", "text": "महिम भट्ट\n\nमहिम भट्ट \"वक्रोक्तिजीवित\" के रचयिता \"कुंतक\" के अनंतर ध्वनि सिद्धांत के प्रबल विरोधी के रूप में आचार्य महिम भट्ट का नाम संस्कृत साहित्य मे प्रथित है। इनका ग्रंथ \"व्यक्तिविवेक\" तीन विमर्शों में लिखा गया है। सभी प्रकार की ध्वनियों का अनुमान में अंतर्भाव करने के उद्देश्य से ही इस ग्रंथ की रचना की गई है। मंगलाचरण में ही महिम भट्ट ने यह स्पष्ट कर दिया है। इसके प्रथम विमर्श में ध्वनि का लक्षण तथा उसका अनुमान में अंतर्भाव, द्वितीय में शब्द और अर्थसंबंधी अनौचित्य का विवेचन और तृतीय विमर्श में \"ध्वन्यालोक\" में दिखाए गए ध्वनि के चालीस उदाहरणों को अनुमान में ही गतार्थ किया गया है। ध्वनिकार ने जिस प्रतीयमान अर्थ को अर्थात् व्यंग्य को व्यंजनावृत्ति का व्यापार और काव्य में सर्वप्रधान चमत्कारकारक तत्व बताया है, महिम भट्ट उसे अनुमान का विषय बताते हैं। वे शब्द की व्यंजनावृत्ति को भी अस्वीकार करते हैं और केवल अभिधावृत्ति ही मानते हैं। ध्वनिकार ने शब्द के तीन अर्थ कहे हैं -- अभिधेय, लक्ष्य और व्यंग्य। किंतु महिम दो ही अर्थ मानते हैं, एक अभिधेय और दूसरा अनुमेय; यथा--\n\n\nमहिम भट्ट उल्लेखनीय तार्किक तथा प्रखर मेधावी आलोचक थे। ध्वनि का खंडन करते हुए इन्होंने रस को अनुमेय सिद्ध किया है और इस प्रकार आचार्य शंकुक के अनुमितिवाद को और आगे बढ़ाया है। काव्य में \"रस\" को ये प्राणभूत मानते हैं और रस, भाव तथा प्रकृति के औचित्य को भी स्वीकार करते हैं। इनके अनुसार काव्य का सर्वातिशायी दोष है अनौचित्य। इसमें काव्य के समस्त दोषों का अंतर्भाव हो जाता है। रस की अप्रतीति ही इस अनौचित्य का सामान्य रूप है जो काव्य की मुख्य भावनाओं से और रस से संबद्ध होने के कारण \"अंतरंग\" तथा शब्दगत होने से \"बहिरंग\" रूपों में व्यक्त होता है। अनौचित्य की इस प्रकार व्याख्या करते हुए महिम भट्ट, काव्यगत दोषों का आलोचनात्मक दृष्टि से सूक्ष्म और प्रांजल विवेचन करनेवालों में पूर्ववर्ती ठहरते हैं। इन्होंने पाँच प्रकार के दोषों का प्रतिपादन किया है, जिन्हें मम्मट ने भी स्वीकार कर लिया है।\n\nमहिम भट्ट कश्मीरी थे। इनकी उपाधि \"राजानक\" थी। इनके पिता का नाम श्रीधैर्य था और ये महाकवि श्यामल के शिष्य थे। \"व्यक्तिविवेक\" के अंत में महिम ने अपना यह परिचय दिया है। क्षेमेंद्र ने अपने ग्रंथ \"औचित्य-विचार-चर्चा\" और \"सुवृत्ततिलक\" में श्यामल के पद्य उद्धृत किए हैं। राजानक रुय्यक ने \"व्यक्तिविवेक व्याख्या\" नाम से महिम के ग्रंथ की टीका की है और आचार्य मम्मट ने \"काव्यप्रकाश\" के पाँचवे उल्लास में \"व्यक्तिविवेक\" के विचारों का खंडन किया है। अत: महिम भट्ट क्षेमेंद्र, मम्मट और रुय्यक के पूर्ववर्ती तथा आनंदवर्धन और अभिनव गुप्त के परवर्ती ठहरते हैं। इस प्रकार \"व्यक्तिविवेक\" और उसके निर्माता महिम भट्ट का काल ईसा की 11वीं शताब्दी का प्रारंभ निश्चित होता है।\n", "id": "191912", "title": "महिम भट्ट"}
{"url": "https://hi.wikipedia.org/wiki?curid=191915", "text": "कुट्टनी\n\nवेश्याओं को कामशास्त्र की शिक्षा देनेवाली नारी को कुट्टनी कहते हैं। वेश्या संस्था के अनिवार्य अंग के रूप में इसका अस्तित्व पहली बार पाँचवीं शती ई. के आसपास ही देखने में आता है। इससे अनुमान होता है कि इसका आविर्भाव गुप्त साम्राज्य के वैभवशाली और भोगविलास के युग में हुआ।\n\nकुट्टनी के व्यापक प्रभाव, वेश्याओं के लिए महानीय उपादेयता तथा कामुक जनों को वशीकरण की सिद्धि दिखलाने के लिए कश्मीर नरेश जयापीड (779 ई.-812) के प्रधान मंत्री दामोदर गुप्त ने कुट्टनीमतम् नामक काव्य की रचना की थी। यह काव्य अपनी मधुरिमा, शब्दसौष्ठव तथा अर्थगांभीर्य के निमित्त आलोचनाजगत् में पर्याप्त विख्यात है, परंतु कवि का वास्तवकि अभिप्राय सज्जनों को कुट्टनी के हथकंडों से बचाना है। इसी उद्देश्य से कश्मीर के प्रसिद्ध कवि क्षेमेंद्र ने भी एकादश शतक में समयमातृका तथा देशोपदेश नामक काव्यों का प्रणयन किया था। इन दोनों काव्यों में कुट्टनी के रूप, गुण तथा कार्य का विस्तृत विवरण है। हिंदी के रीतिग्रंथों में भी कुट्टनी का कुछ वर्णन उपलब्ध होता है।\n\nकुट्टनी अवस्था में वृद्ध होती है जिसे कामी संसार का बहुत अनुभव होता है। कुट्टीनमत में चित्रित 'विकराला' नामक कुट्टनी (कुट्टनीमत, आर्या 27-30) से कुट्टनी के बाह्य रूप का सहज अनुमान किया जा सकता है - अंदर को धँसी आँखें, भूषण से हीन तथा नीचे लटकनेवाला कान का निचला भाग, काले सफेद बालों से गंगाजमुनी बना हुआ सिर, शरीर पर झलकनेवाली शिराएँ, तनी हुई गरदन, श्वेत धुली हुई धोती तथा चादर से मंडित देह, अनेक ओषधियों तथा मनकों से अलंकृत गले से लटकनेवाला डोरा, कनिष्ठिका अँगुली में बारीक सोने का छल्ला। वेश्याओं को उनके व्यवसाय की शिक्षा देना तथा उन्हें उन हथकंडों का ज्ञान कराना जिनके बल पर वे कामी जनों से प्रभूत धन का अपहरण कर सकें, इसका प्रधान कार्य है। क्षेमेंद्र ने इस विशिष्ट गुण के कारण उसकी तुलना अनेक हिंस्र जंतुओं से की है - वह खून पीने तथा माँस खानेवाली व्याघ्री है जिसके न रहने पर कामुक जन गीदड़ों के समान उछल कूछ मचाया करते हैं :\n\nकुट्टनी के बिना वेश्या अपने व्यवसाय का पूर्ण निर्वाह नहीं कर सकती। अनुभवहीना वेश्या की गुरु स्थानीया कुट्टनी कामी जनों के लिये छल तथा कपट की प्रतिमा होती है, धन ऐंठने के लिए विषम यंत्र होती हैं; वह जनरूपी वृक्षों को गिराने के लिये प्रकृष्ट माया की नदी होती है जिसकी बाढ़ में हजारों संपन्न घर डूब जाते हैं :\n\nकुट्टनी वेश्या को कामुकों से धन ऐंठने की शिक्षा देती हैं, हृदय देने की नहीं; वह उसे प्रेमसंपन्न धनहीनों को घर से निकाल बाहर करने का भी उपदेश देती है। उससे बचकर रहने का उपदेश उपर्युक्त ग्रंथों में दिया गया है।\n", "id": "191915", "title": "कुट्टनी"}
{"url": "https://hi.wikipedia.org/wiki?curid=191916", "text": "कीर्तिलता\n\nकीर्तिलता, विद्यापति की ऐतिहासिक रचना है। महाकवि विद्यापति कई भाषाओं के ज्ञाता थे। इनकी अधिकांश रचना संस्कृत एवं अवहट्ट में है। वे ऐसे समय में हुए जब चिन्तन की भाषा संस्कृत और साहित्य की भाषा अपभ्रंश थी। 'कीर्तिलता' और 'कीर्तिपताका' इनकी अवहट्ट रचनाएँ हैं, जिनमें इनके आश्रयदाता कीर्ति सिंह की वीरता, उदारता और गुण ग्राहकता का वर्णन कीर्ति कीर्तन किया है। परवर्ती अपभ्रंश को ही संभवत: विद्यापति ने 'अवहट्ठ' कहा है। विद्यापति के पूर्व अद्दहयाण (अब्दुल रहमान) ने भी ‘सन्देशरासक’ की भाषा को अवहट्ट ही कहा था। \n\nकीर्तिलता विद्यापति की आरम्भिक और पहली रचना मानी जाती है, यद्यपि विद्वान इससे असहमत भी हैं. कहते हैं क़ि इसे उन्होंने, कदाचित्, सोलह वर्ष की उम्र में लिखा था। प्रौढ़ होने पर उन्होंने अपभ्रंश को छोड़ दिया तथा कविताएँ वे मैथिली में तथा शास्त्रीय निबन्ध संस्कृत में लिखने लगे। यह ग्रन्थ प्राचीन काव्य रुढियों के अनुरुप भृंग भृंगी संवाद के रुप में लिखा गया है। \n\n", "id": "191916", "title": "कीर्तिलता"}
{"url": "https://hi.wikipedia.org/wiki?curid=191917", "text": "कुत्स\n\nऋग्वेद में उल्लिखित आर्जुनेय कुत्स। इनका नाम अनेक बार आया है। इन्होंने सुष्ण दानव को पराजित करने में इंद्र की सहायता की थी। इनकी वीरता के उल्लेख भी प्राप्त होते हैं। इन्होंने तुग्न, वेतसु आदि को पराजित किया था। स्वयं इनके पराजय का भी वर्णन प्राप्त होता है (ऋ 1-53-10)। इंद्र ने भी इन्हें अतिथिग्व तथा आयु के साथ पराजित किया था। ब्राह्मण ग्रंथों में भी इनका उल्लेख इंद्र के साथ किया गया है (पंचविंश ब्रा0 9-2-28)।\n\nपंचविंश ब्राह्मण में (14-6-6) उल्लिखित कुत्स औरव। इन्होंने अपने पुरोहित उपगु सौश्रवस का वध कर दिया था। संभवत: इन्हीं के पुत्र कौत्सजिन का उल्लेख शतपथ ब्राह्मण 10-6-5-9 तथा बृहदारण्यक उपनिषद् 6-4-5 में हुआ है। कदाचित् इन्हीं को जनमेजय के नागयज्ञ का उद्गाता बनाया गया था (म. भा., आदि। 53-6); और इन्हीं को राजर्षि भगीरथ ने अपनी कन्या हंसी का दान किया था जिससे वे अक्षयलोक को प्राप्त हुए (वही, अनु. 137-26)।\n\nचाक्षुष मनु के पुत्र (भाग. पु. 4-13-16)।\n\nभार्गव गोत्रकार जिनका उल्लेख मत्स्य पुराण में हुआ है (म.195-22)।\n", "id": "191917", "title": "कुत्स"}
{"url": "https://hi.wikipedia.org/wiki?curid=191918", "text": "मैथिल खाना\n\nमैथली खाने के अंतर्गत निम्नलिखित व्यंजन आते हैं:\nडालना,दाल भात, माछ भात, बओरी, मखानक खीर, सक्रोरी, दही माथ, दही चुरा,भांजिया,मुड़ी भुजा, आम का आचार ,सहजन के शब्जी ,\nआवला और मूली का आचार व अन्य आचार।", "id": "191918", "title": "मैथिल खाना"}
{"url": "https://hi.wikipedia.org/wiki?curid=191919", "text": "लोकरंग\n\nकुशीनगर जिले के जोगिया गांव में लोकरंग के तीसरे संस्करण में आठ और नौ मई को लोक कलाकारों, साहित्यकारों, रंगकर्मियों की एक बार फिर जुटान हुई। लोक कलाकारों और साहित्यकारों के लिए जोगिया एक बार फिर सजा धजा था। रंग-बिरंगे झण्डों, पतंगों, गुब्बारों और कविता-गीत के पोस्टरों के साथ। नाट्य मंचन में असुविधा को देखते हुए इस पर गांव के लोगों ने पक्का चबूतरा बना दिया था। इस चबूतरें पर 20 गुणे 12 फीट का भव्य बैकड्राप कार्यक्रम में चार चांद लगा रहा था। कार्यक्रम में भाग लेने बुन्देलखण्ड से डॉ॰ रामभजन सिंह, पटना से तनवीर अख्तर की इप्टा टीम और छत्तीसगढ, रायगढ़ से डॉ॰ योगेन्द्र चौबे की गुड़ी टीम तो पहुंची ही थीं साथ ही देश के तमाम लेखक, कवि, कथाकार, रंगकर्मी भी पधारे थे। सभी का कथाकार सुभाष चन्द्र कुशवाहा की अगुवाई में गांव के युवाओं और ग्रामीणों ने टिका लगाकर तुरही की तुरर-तुरर के बीच स्वागत किया। रात्रि में कार्यक्रम स्थल पर पिछले दो कार्यक्रमों के मुकाबले ज्यादा भीड़ जुटी थी। लोग कार्यक्रम शुरू होने का बेसब्री से इन्तजार कर रहे थे।\nमहाश्वेता देवी जी के सन्देश से हुआ उद्घाटन \nलोकरंग-2010 का उद्घाटन सुप्रसिद्ध लेखिका महाश्वेता देवी के सन्देश से हुआ। वह कार्यक्रम की मुख्य अतिथि थीं और उन्हें ही उद्घाटन करना था लेकिन स्वास्थ्य खराब होने के कारण नहीं आ पाई थीं। उन्होंने लोकरंग कार्यक्रम के लिए भेजे लिखित सन्देश में कहा है कि वह लोकरंग में न आ पाने के कारण हृदय से दुखी है। स्वास्थ्य ठीक नहीं हैं और पश्चिम बंगाल में जारी संकट के कारण उन्हें बहुत काम करना पड़ रहा है। इस स्थिति में क्या करूं ? मै लोकरंग कार्यक्रम से बहुत नजदीक से जुड़ाव महसूस करती हूं। उन्होंने पत्र में लोकरंग सांस्कृतिक समिति के अध्यक्ष सुभाष चन्द्र कुशवाहा को इस आयोजन के लिए बधाई देते हुए आयोजन की रिपोर्ट भेजने को कहा है। महाश्वेता देवी का सन्देश आलोचक एवं पत्रकार अनिल सिन्हा ने पढ़ा।\nलोकरंग स्मारिका का लोकार्पण\nलोकरंग के उद्घाटन अवसर पर वरिष्ठ कथाकार शिवमूर्ति, आलोचक वीरेन्द्र यादव और नाटककार हृषिकेश सुलभ ने स्मारिका लोकरंग-2010 का लोकार्पण किया। स्मारिका में सोहनी-रोपनी के गीत, मोहर्रम गीत, झारी गीत, होरी गीत, जन्तसार गीत सहित कई गीत संकलित किए गए है। इसके अलावा कई महत्वपूर्ण लेख हैं। \nअंजन जी और रामपति रसिया का सम्मान\nस्मारिका के लोकार्पण के बाद भोजपुरी क्षेत्र के दो महत्वपूर्ण लोक गीतकारों, राधा मोहन चौबे उर्फ अंजन जी और नथुनी प्रसाद कुशवाहा उर्फ रामपति रसिया को सम्मानित किया गया। अंजन जी बिहार के गोपालगंज जिले के शाहपुर डिघवा गांव के रहने वाले हैं और उन्होंने सैकड़ों लोकगीत लिखे हैं जो उनकी कजरौटा, फुहार, संझवत, पनका, सनेश आदि किताबों में संकलित हैं। रामपति रसिया कुशीनगर जिले के मोरवन गांव के रहने वाले हैं। उन्हें 50 से अधिक निर्गुण लिखे हैं जो उनकी पुस्तक अंजोरिया में बदरी में संकलित हैं।\nऔर बजा नक्कारा\nउद्घाटन सत्र के बाद सांस्कृतिक कार्यक्रम शुरू हुए। कार्यक्रम की शुरूआत जोगिया गांव की किशोरियों द्वारा छठ गीत व रोपनी गीत से हुआ। इसके बाद दिल्ली से आए कवि रमाशंकर विद्रोही ने काव्य पाठ किया। खास तेवर की कविताओं और उनके पाठ करने के अन्दाज पर साहित्यकारों के साथ-साथ ग्रामीणों ने भी ताली बजाई। गोपालगंज बिहार से आए मोहन गौड़ और उनके साथियों ने फरी नृत्य प्रस्तुत किया। इसमें पहले कलाकारों ने नक्कारे की आवाज पर नृत्य प्रस्तुत किया। इसके बाद उन्होंने बिरहा पर नृत्य किया। अन्तिम भाग में नक्कारे की आवाज के साथ ताल मिलाकर पलटी मारने, गोता लगाने जैसे करतब प्रस्तुत किए गए। बुन्देलखण्ड से आए लोक कलाकारों ने अचरी, बृजवासी और ईसुरी फाग गायन प्रस्तुत किया। अचरी नवरात्रि में रात्रि जागरण में गाया जाने वाला गीत है तो बृजवासी खेतों की कटाई के समय स्त्री और पुरूष मजदूरों द्वारा मिल कर गाने वाला गायन है। फाल्गुनी बयार के शुरू होते ही बुन्देलखण्ड में होली गीत शुरू होते हैं और फाग गायन के पितामह ईशुरी के फाग गाए जाने लगते हैं। बुन्देलखण्डी लोक कलाकारों ने अपनी प्रस्तुतियों से बुन्देलखण्डी लोक संस्कृति की झलक दिखाई। छत्तीसगढ़ से आए गुडी संस्था के कलाकारों ने छत्तीसगढ़ी लोक गीत गाए। \nनौ मई के रात के कार्यक्रम की शुरूआत उपेन्द्र चतुर्वेदी और उनकी टीम के भोजपुरी गीतों की प्रस्तुति से हुई। इसके बाद जितई प्रसाद और उनकी टीम ने हुड़का नृत्य प्रस्तुत किया। हुड़का नृत्य प्रस्तुत करने वाली यह टीम महराजगंज जिले के परसौनी बुजुर्ग गांव से आई थी। हुड़का नृत्य के बाद पूर्वी उत्तर प्रदेश के एक और मशहूर लोकनृत्य पखावज को चिखुरी, सुखराज, शोभी प्रसाद और उनके साथियों ने प्रस्तुत किया। दोनों ही नृत्य अब बहुत कम देखने को मिलते हैं। कार्यक्रम में फाजिलनगर के संगीत अध्यापक मंगल मास्टर ने दो भोजपुरी गीतों को प्रस्तुत किया। जब उन्होंने अंजन जी का गीत चिन्ता की अगनी तोहके लेस लेस खा जइहें ए मैना तू असरा छोड़ तोता अब ना अइहें और ऐतना से काम न चली न कटी विपतिया, रोई-रोई पतिया लिखवाए रजमतिया सुनाई। कुशीनगर जिले के कप्तानंगज से आए कौव्वाल असगर अली और उनके साथियों ने अमीर खुसरो की रचना छाप तिलक सब छीनी रे मोसे नैना मिलाय के, अनवर फर्रूखाबादी की रचना बस तुम्हारे करीब आने से, दुश्मनी हो गई जमाने से और दानिश जौनपुरी की रचना पत्थर की इबादत से तुझे कुछ नहीं मिलेगा, दिल में मेरी तस्वीर सजा क्यूं नहीं लेते सुनाकर लोगों की वाहवाही पाई।\nबाबा पाखण्डी और गबरघिचोरन के माई\nलोकरंग में दो नाटकों का मंचन हुआ। आठ मई की रात छत्तीसगढ़ की गुडी संस्था के कलाकारों ने बाबा पाखण्डी नाटक का मंचन किया। छत्तीसगढ़ी लोक कथा पर आधारित यह नाटक एक ऐसे चरित्र के ईद-गिर्द घूमता है जो भविष्यवाणियां करता है और खुद को बाबा के रूप में प्रस्तुत कर लोगों को मूर्ख बनाता है। नाटक में वैश्वीकरण के बाजार में पाखण्ड और अन्धविश्वासों के सहारे पाखण्डियों की पनप रही जमात पर करारा प्रहार किया गया है। नाटक का निर्देशन डॉ॰ योगेन्द्र ने किया।\nपटना से आई इप्टा की टीम ने भिखारी ठाकुर के दो नाटकों को मिलाकर बनाए गए नाटक गबरघिचोरन के माई की जानदार प्रस्तुति से लोगों का दिल जीत लिया। इस नाटक में स्त्री पीड़ा की मार्मिक अभिव्यक्ति हुई है। वरिष्ठ रंगकर्मी तनवीर अख्तर के निर्देशन में मंचित इस नाटक में युवक गलीच अपनी ब्याहता को छोड़ कलकत्ता चला जाता है और 15 वर्ष तक कोई खोज-खबर नहीं लेता है। इस बीच उसकी पत्नी बच्चे को जन्म देती है। जब गलीज लौटकर आता है तो किशोर हो चुके अपने बेटे को कलकत्ता ले जाने की कोशिश करता है लेकिन उसकी पत्नी उसका विरोध करती है। गबरघिचोर भी मां को छोड़कर परदेश जाने से मना करता है। तभी गांव का एक दूसरा व्यक्ति गड़बड़ी गबरघिचोर को अपना बेटा बताता है। इसको लेकर पंचायत होती है और पंच बने भिखारी ठाकुर गबरघिचोर पर मां का हक बताते हुए उसके पक्ष में फैसला देते हैं। \nलोकगीतों को नई धार, विचार से लैस करने की जरूरत\nलोकरंग के दूसरे दिन लोकगीतों की प्रासंगिकता पर संगोष्ठी आयोजित की गई। संगोष्ठी में साहित्यकारों ने लोकगीतों और लोकसंस्कृति पर बाजार, अपसंस्कृति और सत्ता के हमले पर चिन्ता जाहिर करते हुए इसको बचाने और नई धार, विचार से लैस करने के लिए आन्दोलन की जरूरत पर बल दिया।\nगोष्ठी में शिरकत करते हुए वरिष्ठ आलोचक वीरेन्द्र यादव ने कहा कि लोक का तन्त्र में अधिग्रहण हो गया है। लोकगीत जिन परिस्थितियों में रचे जाते हैं उन स्थितियों का अभी लोप नहीं हुआ है। स्त्रियों, दलितों की पीड़ा अभी भी है। लोकसंस्कृति जिस जमीन पर पनपते थे वह अभी कायम हैं लेकिन उसके कार्य में परिवर्तन जरूर हुआ है। आज गांव बदले हैं, जीवन शैली बदली है लेकिन मूल संवेदना बरकरार है। इस मूल संवेदना को आन्दोलनात्मक तेवर देने की जरूरत है। कवि दिनेश कुशवाह ने कहा कि शुद्र और स्त्रियों ने 75 प्रतिशत लोकगीतों की रचना की है। उन्होंने कई लोकगीतों को लय में गाते हुए लोकमानस से निकले स्रोत को भदेस कह कर खारिज करने वाले अभिजात्य वर्ग की कड़ी आलोचना की। उन्होंने कहा कि भाषाएं और बोली क्षतिग्रस्त हो रही हैं जिसे बचाने की लिए काम करने की जरूरत है। साहित्यकार अरूणेश नीरन ने कहा कि लोकगीत अध्ययन करने की चीज नहीं बल्कि इसे जिया जाता है। उन्होंने लोक को पाश्चात्य फोक से अलग कर विवेचन करने की जरूरत पर बल दिया। कथाकार शिवमूर्ति ने कहा कि लोकगीतों की प्रासंगिकता पर प्रश्न नहीं हैं बल्कि उस पर आ रहे खतरों को पहचानने और उसका मुकाबला करने की जरूरत है। रंगकर्मी राजेश कुमार ने लोकगीतों और लोकनाट्य रूपों की घार के कुन्द होते जाने पर चिन्ता व्यक्त करते हुए इसे सत्ता तन्त्र की गहरी साजिश बताया। पटना से आए लेखक तैयब हुसैन ने कहा कि वैश्वीकरण भाषाई नस्लवाद ला रहा है जो लोकगीतों की उपेक्षा का कारण है। नाटककार हृषिकेश सुलभ ने कहा कि जीवन का यथार्थ बदल रहा है जो लोक संवेदना को भी प्रभावित कर रहा है। उन्होंने कहा कि हमें गांव में रहने वाले लोगों की सांस्कृतिक भूख की चिन्ता करनी होगी। कथाकार देवेन्द्र ने बहस में हस्तक्षेप करते हुए कहा कि जिस तरह आर्थिक संरचना बदल रही है, उसमें सामुदायिक जीवन का ह्रास हो रहा है उसमें सामुदायिकता से उपजे गीत शायद ही बचें। \nगोष्ठी की अध्यक्षता कर रहे आलोचक एवं पत्रकार अनिल सिन्हा ने कहा कि लोक गीत हमारे जीवन का मूल रहा है। लोकगीत यथार्थ से उपजी अभिव्यक्ति हैं इसलिए वे नष्ट नहीं होंगे लेकिन उनके उपर बाजारवाद, फूहड़ता, सांस्कृतिक दरिद्रता का खतरा है। गोष्ठी में डॉ॰ योगेन्द्र चौबे, रामभजन सिंह, सत्यदेव त्रिपाठी ने भी हिस्सा लिया। संचालन सुधीर सुमन व धन्यवाद ज्ञापन `लोकरंग सांस्कृतिक समिति´ के अध्यक्ष सुभाष चन्द्र कुशवाहा ने किया। \n\nलोकरंग में भाग लेने वाले कलाकारों और आयोजन को सफल बनाने वाले श्री मंजूर अली, विष्णुदेव राय, भुवनेश्वर राय, संजय कुशवाहा, इसरायल अंसारी, मुंशरीम, हदीश अंसारी, सुरेन्द्र शर्मा को लोकरंग सांस्कृतिक समिति की ओर से स्मृति चिन्ह प्रदान करने के साथ ही कार्यक्रम का समापन हुआ। लोकरंग के पहले और दूसरे सत्र का संचालन सुधीर सुमन ने और तीसरे सत्र का संचालन दिनेश कुशवाह ने किया।\n\nमनोज कुमार सिंह\nएम0आइ0जी0-71, राप्तीनगर, फेज-1, गोरखपुर 273003\n\nlokrang.ss@gmail.com", "id": "191919", "title": "लोकरंग"}
{"url": "https://hi.wikipedia.org/wiki?curid=191941", "text": "देवरानी जेठानी की कहानी\n\nदेवरानी जेठानी की कहानी हिन्दी का उपन्यास है। इसके रचयिता हिन्दी व देवनागरी के महान सेवक पंडित गौरीदत्त हैं। न केवल अपने प्रकाशन वर्ष (1870), बल्कि अपनी निर्मिति के लिहाज से भी पं॰ गौरीदत्त की कृति 'देवरानी-जेठानी की कहानी' को हिन्दी का पहला उपन्यास होने का श्रेय जाता है। किंचित लड़खड़ाहट के बावजूद हिन्दी उपन्यास-यात्रा का यह पहला कदम ही आश्वस्ति पैदा करता है।\n\nअन्तर्वस्तु इतनी सामाजिक कि तत्कालीन पूरा समाज ही ध्वनित होता है, मसलन, बाल विवाह, विवाह में फिजूलखर्ची, स्त्रियों की आभूषणप्रियता, बंटवारा, वृद्धों, बहुओं की समस्या, शिक्षा, स्त्री-शिक्षा, - अपनी अनगढ़ ईमानदारी में उपन्यास कहीं भी चूकता नहीं। लोकस्वर संपृक्त भाषा इतनी जीवन्त है कि आज के साहित्यकारों को भी दिशा-निर्देशित करती है। दृष्टि का यह हाल है कि इस उपन्यास के माध्यम से हिन्दी पट्टी में नवजागरण की पहली आहट तक को सुना जा सकता है।\n\nकृति का उद्देश्य बारम्बार मुखर होकर आता है किन्तु वैशिष्टक यह कि यह कहीं भी आरोपित नहीं लगता। डेढ़ सौ साल पूर्व संक्रमणकालीन भारत की संस्कृति को जानने के लिए 'देवरानी जेठानी की कहानी' (उपन्यास) से बेहतर कोई दूसरा साधन नहीं हो सकता।\n\n\n", "id": "191941", "title": "देवरानी जेठानी की कहानी"}
{"url": "https://hi.wikipedia.org/wiki?curid=191944", "text": "फोर्ट विलियम कॉलेज\n\nफोर्ट विलियम कॉलेज (Fort William College) कोलकाता में स्थित प्राच्य विद्याओं एवं भाषाओं के अध्ययन का केन्द्र है। इसकी स्थापना १० जुलाई सन् १८०० को तत्कालीन गवर्नर जनरल लॉर्ड वेलेजली ने की थी। इस संस्था द्वारा संस्कृत, अरबी, फारसी, बंगला, हिन्दी, उर्दू आदि के हजारों पुस्तकों का अनुवाद हुआ।\n\nकुछ लोगों ने इस संस्थान को भारत में भाषा के आधार पर भारत के लोगों को बांटने का खेल खेलने का अड्डा माना है। फोर्ट विलियम कॉलेज भारत में आने वाले नए ब्रिटिश युवकों को भारत की ज्ञान मीमांशा, व्याकरण, संस्कृति, ज्ञान, धार्मिक एवं प्रशासनिक ज्ञान से परिचित करवाने का एक बड़ा केंद्र था। इस कॉलेज ने हिन्दी साहित्य, ब्रजभाषा साहित्य, संस्कृत साहित्य के उन्नयन की आधार भूमि तैयार की। फोर्ट विलियम कॉलेज में हिन्दुस्तानी भाषा जाँन बोर्थ्विक गिलक्रिस्ट (1759 - 1841) के निर्देशन में सुचारू रूप से चला। वह उर्दू, अरबिक एवं संस्कृत का भी विद्वान था। उसने कई महत्त्वपूर्ण पुस्तकें लिखीं जैसे इंगलिश-हिन्दुस्तानी डिक्सनरी, हिन्दुस्तानी ग्रैमर, दि ओरिएंटल लिंग्विस्ट नामक दो ग्रन्थ उसने क्रमशः 1796 और 1798 में प्रकाशित करवाया।\n", "id": "191944", "title": "फोर्ट विलियम कॉलेज"}
{"url": "https://hi.wikipedia.org/wiki?curid=191945", "text": "जे बी गिलक्रिस्त\n\nजे बी गिलक्रिस्त (John Borthwick Gilchrist) (जून 1759 – 1841) ईस्ट इंडिया कम्पनी के कर्मचारी एवं भारतविद थे।\n", "id": "191945", "title": "जे बी गिलक्रिस्त"}
{"url": "https://hi.wikipedia.org/wiki?curid=191951", "text": "नवीनचन्द्र राय\n\nनवीनचन्द्र राय (१८३७ - १८९०) ब्रह्म धर्म के अनुयायी, लाहौर में ब्रह्म समाज के संस्थापक, तथा महान हिन्दीसेवी थे। वे महा आचार्य द्वारा पंजाब में ब्रह्म धर्म के प्रचार के लिये नियुक्त किये गये थे। उन्होने सन् १८६१ में लहौर में ब्रह्म समाज की स्थापना की। उनकी मातृभाषा बंगला थी किन्तु हिन्दी के प्रचारक थे। सन् १८८० के आसपास उन्होने पंजाब में हिन्दी का प्रचार किया। वे उर्दू के विरोधी और देवनागरी के समर्थक थे।\n\nजिस प्रकार इधर संयुक्त प्रांत में राजा शिवप्रसाद शिक्षाविभाग में रहकर हिन्दी की किसी न किसी रूप में रक्षा कर रहे थे उसी प्रकार पंजाब में बाबू नवीनचंद्र राय महाशय कर रहे थे। संवत् 1920 और 1937 के बीच नवीन बाबू ने भिन्न-भिन्न विषयों की बहुत सी हिन्दी पुस्तकें तैयार कीं और दूसरों से तैयार कराईं। ये पुस्तकें बहुत दिनों तक वहाँ कोर्स में रहीं। पंजाब में स्त्री शिक्षा का प्रचार करनेवालों में ये मुख्य थे। शिक्षा प्रचार के साथ साथ समाज सुधार आदि के उद्योग में भी बराबर रहा करते थे। \n\nनवीनचंद्र ने ब्रह्मसमाज के सिध्दांतों के प्रचार के उद्देश्य से समय-समय पर कई पत्रिकाएँ भी निकालीं। संवत् 1924 (मार्च, सन् 1867) में उनकी 'ज्ञानप्रदायिनी पत्रिका' निकली जिसमें शिक्षासंबंधी तथा साधारण ज्ञान विज्ञानपूर्ण लेख भी रहा करते थे। यहाँ पर यह कह देना आवश्यक है कि शिक्षा विभाग द्वारा जिस हिन्दी गद्य के प्रचार में ये सहायक हुए वह शुद्ध हिन्दी गद्य था। \n\nहिन्दी को उर्दू के झमेले में पड़ने से ये सदा बचाते रहे। हिन्दी की रक्षा के लिए उन्हें उर्दू के पक्षपातियों से उसी प्रकार लड़ना पड़ता था जिस प्रकार यहाँ राजा शिवप्रसाद को। विद्या की उन्नति के लिए लाहौर में 'अंजुमन लाहौर' नाम की एक सभा स्थापित थी। संवत् 1923 के उसके एक अधिवेशन में किसी सैयद हादी हुसैन खाँ ने एक व्याख्यान देकर उर्दू को ही देश में प्रचलित होने के योग्य कहा, उस सभा की दूसरी बैठक में नवीनबाबू ने खाँ साहब के व्याख्यान का पूरा खंडन करते हुए कहा, \n", "id": "191951", "title": "नवीनचन्द्र राय"}
{"url": "https://hi.wikipedia.org/wiki?curid=191953", "text": "विद्युदणु विन्यास\n\nआण्विक भौतिकी एवं परिमाण रासायनिकी (प्रमात्रा रासायनिकी) में किसी अणु, परमाणु या किसी अन्य भौतिक संरचना में विद्युदणुओं की व्यवस्था को विद्युदणु विन्यास (electron configuaration) कहते हैं। इसमें विद्युदणु कणों को किसी परमाणु या आण्विक प्रणाली में वितरित करने का तरीका दिया गया होता है। \n", "id": "191953", "title": "विद्युदणु विन्यास"}
{"url": "https://hi.wikipedia.org/wiki?curid=191955", "text": "भूदेव मुखर्जी\n\nभूदेव मुखर्जी अंग्रेजीराज के समय बिहार में 'इंस्पेक्टर ऑफ स्कूल्स' थे। सन् १८८६ में उन्होने न्यायालयों में फारसी के स्थान पर हिन्दी चलाने का आदेश दिया। उन्होने \"सामाजिक निबन्ध\" में लिखा, \"भारतवर्ष में अधिकांश लोग हिन्दी कथोपकथन करने में समर्थ हैं। इसलिये शुद्ध भारतवासियों की सभाओं में अंग्रेजी के स्थान पर हिन्दी का ही प्रयोग होना चाहिये। उन्होने सन् १९१९ में कांग्रेस कमिटी में सबसे पहले हिन्दी में भाषण दिया था। उन्होने बिहार में हिन्दी का प्रचार-प्रसार का कार्य किया।\n", "id": "191955", "title": "भूदेव मुखर्जी"}
{"url": "https://hi.wikipedia.org/wiki?curid=191956", "text": "कैल्शियम हाइड्रॉक्साइड\n\nकैल्शियम हाइड्रॉक्साइड कैल्शियम का एक यौगिक है।\n", "id": "191956", "title": "कैल्शियम हाइड्रॉक्साइड"}
{"url": "https://hi.wikipedia.org/wiki?curid=191957", "text": "मैग्नीशियम हाईड्रॉक्साइड\n\nमैग्नीशियम हाईड्रॉक्साइड (Magnesium hydroxide) एक अकार्बनिक यौगिक है जिसका रासायनिक सूत्र Mg(OH) है। इसे 'मिल्क ऑफ मैग्नीशिया' कहते हैं क्योंकि जल में घुलकर यह दूध जैसा दिखता है। \n", "id": "191957", "title": "मैग्नीशियम हाईड्रॉक्साइड"}
{"url": "https://hi.wikipedia.org/wiki?curid=191958", "text": "मैग्नीशियम क्लोराइड\n\nमैग्नीशियम क्लोराइड मैग्नीशियम का एक यौगिक है।\n", "id": "191958", "title": "मैग्नीशियम क्लोराइड"}
{"url": "https://hi.wikipedia.org/wiki?curid=191959", "text": "डोलोमाइट\n\nडोलोमाइट मैग्नीशियम का एक अयस्क है।\n", "id": "191959", "title": "डोलोमाइट"}
{"url": "https://hi.wikipedia.org/wiki?curid=191960", "text": "ब्रूसाइट\n\nब्रूसाइट मैग्नीशियम का एक अयस्क है।\n", "id": "191960", "title": "ब्रूसाइट"}
{"url": "https://hi.wikipedia.org/wiki?curid=191961", "text": "कार्नेलाइट\n\nकार्नेलाइट मैग्नीशियम का एक अयस्क है।\n", "id": "191961", "title": "कार्नेलाइट"}
{"url": "https://hi.wikipedia.org/wiki?curid=191962", "text": "टैल्क\n\nटैल्क मैग्नीशियम का एक अयस्क है।\n", "id": "191962", "title": "टैल्क"}
{"url": "https://hi.wikipedia.org/wiki?curid=191963", "text": "ओलिवाइन\n\nओलिवाइन मैग्नीशियम का एक अयस्क है।\n", "id": "191963", "title": "ओलिवाइन"}
{"url": "https://hi.wikipedia.org/wiki?curid=191969", "text": "मैग्नेशियम के समस्थानिक\n\nमैग्नीशियम (Mg)मानक आण्विक द्रव्यमान:२४.३०५० (6) आण्विक इकाई\n\n", "id": "191969", "title": "मैग्नेशियम के समस्थानिक"}
{"url": "https://hi.wikipedia.org/wiki?curid=191972", "text": "समूह (आवर्त सारणी)\n\nरासायनिकी में समूह (जिसे फ़ैमिली या परिवार भी कहते हैं) रासायनिक तत्त्वों के आवर्त सारणी का एक लम्बवत कॉलम होता है। एक मानक आवर्त सारणी में कुल १८ समूह होते हैं।\n\nकुल समूह इस प्रकार से हैं: \n\n\n3. Scerri, E. R. The Periodic Table, Its Story and Its Significance, Oxford University Press, 2007. ISBN 978-0-19-530573-9.\n", "id": "191972", "title": "समूह (आवर्त सारणी)"}
{"url": "https://hi.wikipedia.org/wiki?curid=191973", "text": "खण्ड (आवर्त सारणी)\n\nआवर्त सारणी के खण्ड आवर्त सारणी (पीरियोडिक टेबल) में रासायनिक तत्वों के कुछ समूहों को कहते हैं। इस शब्द को प्रथम बार फ़्रेंच में चार्ल्स जैनेट ने प्रयोग किया था। एक खण्ड के सर्वोच्च-ऊर्जा प्रतिनिधि इलेक्ट्रॉन समान परमाणु ऑर्बिटल से होते हैं। अतः प्रत्येक खण्ड को उसके विशिष्ट ऑर्बिटल के नाम पर कहा जाता है:\n\n", "id": "191973", "title": "खण्ड (आवर्त सारणी)"}
{"url": "https://hi.wikipedia.org/wiki?curid=191975", "text": "आवर्त (आवर्त सारणी)\n\nरासायनिक तत्त्वों की आवर्त सारणी में तत्त्व क्षैतिज पंक्तियों की शृंखलापं (या आवर्तों) में व्यवस्थित किये गये हैं। इससे समान गुणों वाले तत्त्व लम्बवत कॉलमों में इकट्ठे मिलते हैं। \n", "id": "191975", "title": "आवर्त (आवर्त सारणी)"}
{"url": "https://hi.wikipedia.org/wiki?curid=191980", "text": "बादाम\n\nबादाम (अंग्रेज़ी:\"ऑल्मंड\", वैज्ञानिक नाम: \"प्रूनुस डल्शिस\", \"प्रूनुस अमाइग्डैलस\") मध्य पूर्व का एक पेड़ होता है। यही नाम इस पेड़ के बीज या उसकी गिरि को भी दिया गया है। इसकी बड़े तौर पर खेती होती है। बादाम एक तरह का मेवा होता है। संस्कृत भाषा में इसे वाताद, वातवैरी आदि, हिन्दी, मराठी, गुजराती व बांग्ला में बादाम, फारसी में बदाम शोरी, बदाम तल्ख, अंग्रेजी में आलमंड और लैटिन में एमिग्ड्रेलस कम्युनीज कहते हैं। आयुर्वेद में इसको बुद्धि और नसों के लिये गुणकारी बताया गया है। भारत में यह कश्मीर का राज्य पेड़ माना जाता है। एक आउंस (२८ ग्राम) बादाम में १६० कैलोरी होती हैं, इसीलिये यह शरीर को उर्जा प्रदान करता है। लेकिन बहुत अधिक खाने पर मोटापा भी दे सकता है। इसमें निहित कुल कैलोरी का ¾ भाग वसा से मिलता है, शेष कार्बोहाईड्रेट और प्रोटीन से मिलता है। इसका ग्लाईसेमिक लोड शून्य होता है। इसमें कार्बोहाईड्रेट बहुत कम होता है। इस कारण से बादाम से बना केक या बिस्कुट, आदि मधुमेह के रोगी भी ले सकते हैं। बादाम में वसा तीन प्रकार की होती है: एकल असंतृप्त वसीय अम्ल और बहु असंतृप्त वसीय अम्ल। यह लाभदायक वसा होती है, जो शरीर में कोलेस्टेरोल को कम करता है और हृदय रोगों की आशंका भी कम करता है। इसके अलावा दूसरा प्रकार है ओमेगा – ३ वसीय अम्ल। ये भी स्वास्थवर्धक होता है। इसमें संतृप्त वसीय अम्ल बहुत कम और कोलेस्टेरोल नहीं होता है। फाईबर या आहारीय रेशा, यह पाचन में सहायक होता है और हृदय रोगों से बचने में भी सहायक रहता है, तथा पेट को अधिक देर तक भर कर रखता है। इस कारण कब्ज के रोगियों के लिये लाभदायक रहता है। बादाम में सोडियम नहीं होने से उच्च रक्तचाप रोगियों के लिये भी लाभदायक रहता है। इनके अलावा पोटैशियम, विटामिन ई, लौह, मैग्नीशियम, कैल्शियम, फास्फोरस भी होते हैं। \n\nबादाम हालांकि एक मेवा होता है, किन्तु तकनीकी दृष्टि से यह बादाम के पेड़ के फल का बीज होता है। बादाम का पेड़ एक मध्यम आकार का पेड़ होता है और जिसमें गुलाबी और सफेद रंग के सुगंधित फूल लगते हैं। ये पेड़ पर्वतीय क्षेत्रों में अधिक मात्रा में पाये जाते हैं। इसके तने मोटे होते हैं। इसके पत्ते लम्बे, चौड़े और मुलायम होते हैं। इसके फल के अन्दर की मिंगी को बादाम कहते हैं। बादाम के पेड़ एशिया में ईरान, ईराक, मक्का, मदीना, मस्कट, शीराज आदि स्थानों में अधिक मात्रा में पाये जाते हैं। इसके फल वानस्पतिक रूप से अष्ठिफल के रूप में जाने जाते हैं और उनमें एक बाह्य छिलका होता है तथा एक कठोर छाल के साथ अंदर एक बीज होता है। आमतौर पर बादाम बिना छिलके के ही मिलता है। इसका बीज निकालने के लिए छिलके को अलग करना होता है। छिले हुए बादाम गेरुए या गहरे पीले रंग के होते हैं। बादाम दो प्रकार के होते हैं- मीठे और कड़वे। मीठा बादाम वह किस्म है जिसे लोग एक खाद्य उत्पाद के रूप में सीधे प्रत्यक्ष या अप्रत्यक्ष रूप से खाते हैं। कड़वा बादाम मीठे बादाम से थोडा़ छोटा व चौडा़ होता है और मुख्य रूप से बादाम तेल निकालने के काम आता है तथा इसे खाद्य के रूप में उपयोग नहीं किया जाता है क्योंकि यह कुछ विषैला होता है। बादाम के उपयोग की तीन मुख्य वैश्विक श्रेणियां हैं, चॉकलेट कॉन्फेक्शनरी, बेकरी और अल्पाहार।\n\nसंसार भर में हाल के वर्षों में छिलके के आधार पर बादाम का उत्पादन ७-८.५ लाख टन हुआ है। इसमें फसल और उत्पादन में २००५- ०९ के बीच निरंतर बढ़ोत्तरी देखी गई। प्रतिकूल मौसमी स्थितियों के कारण विशेषज्ञों द्वारा २००९-१० में उत्पादन में कमी आने का पूर्वानुमान है। वैश्विक बादाम उत्पादन में ८०% भाग के साथ अमेरिका मीठे बादामों का इकलौता सबसे बडा़ उत्पादक, ग्राहक और निर्यातक देश है। अमेरिकी उत्पादन का ९९% भाग अमेरिकी कैलिफोर्निया राज्य का है, जो मीठे बादामों का सबसे महत्वपूर्ण उत्पादक रहा है। यहां लगाया जाने वाली नॉनपरेल इकलौती सबसे बडी़ किस्म है। इसका उत्पादन कुल उपज का ३८% है। इसके बाद कैमल (१२%), मोंटेरी (१०%), बट/पडरे (९%) और बट (८%) है। विश्व का सबसे बड़ा बादाम व्यापार करने वाला ब्ल्यु डॉयमंड ग्रोवर्स को-ऑपरेटिव है, जो कैलिफोर्निया में सैक्रामेंटो में स्थित है। ब्ल्यु डॉयमंड कैलिफोर्निया के दो तिहाई उत्पादकों के स्वामित्व वाला संगठन है और कैलिफोर्निया की एक तिहाई फसलों का विपणन करता है। छिलके के आधार पर वर्ष २००८-०९ में २६०००, १६०००, ९५००, ७९८००, १५०० और १२०० टन उत्पादन के साथ क्रमश: अन्य उत्पादक देश हैं – आस्ट्रेलिया, तुर्की, चिली, यूरोपीय संघ, चीन और भारत। यूरोपीय संघ में स्पेन इकलौता सबसे बडा़ उत्पादक है। पिछले कुछ वर्षों में (शेल्ड आधार पर) बादाम का वार्षिक व्यापार लगभग ४.६ लाख टन रहा है। वर्ष २००८-०९ में ४४०,०००, १२३०० और ६७०० टनों के निर्यात के साथ क्रमश: अमेरिका, आस्ट्रेलिया और चिली (शेल्ड आधार पर) मुख्य निर्यातक रहे हैं। वर्ष २००८-०९ में २००,००० टन, ४५,००० टन, २१,००० टन, १९,००० टन और १४,००० टन के क्रमश: आयात के साथ यूरोपीय संघ, भारत, जापान, कनाडा और टर्की साल २००८-०९ में प्रमुख आयातक रहे हैं। कैलिफोर्नियाई फसल की सर्वोच्च कटाई की अवधि मध्य अगस्त से सितंबर तक रहती है, आस्ट्रेलियाई फसल की कटाई का समय फरवरी और अप्रैल के बीच होता है।\n\nबादाम का पेड़ भी आड़ू की तरह ही दिखता है और उसे भी आडू की समकूल परस्थिति में उगाया जाता है। बादाम आड़ू परिवार का ही फल है। बादाम का उल्लेख प्राचीन बाईबिल और प्राचीन यूनान के इतिहास में भी मिलता है। यूनानी इतिहास के अनुसार ३००० ईसा पूर्व भी वहां इसकी पैदावार होती थी। उसके १०० वर्ष बाद प्राचीन रोमवासी इसे अपने साथ इटली ले गए। इसे उन्होंने अपने राजा को उपहार स्वरूप दिया। उसके बाद यह मिस्र से होता हुआ इंग्लैंड पहुंचा। स्पेन और इटली पहले ऐसे देशों में शामिल हैं जहां इसके लिये विपरीत जलवायु होने पर भी सबसे पहले बादाम निर्यातक देशों में गिने गये। इससे पहले बादाम के बारे में विश्व के लोग नहीं जानते थे। १७०० मध्यपूर्व से आज तक इसके उत्पादन में खूब बढोत्तरी हुई है और अनेक प्रतिकूल स्थानों पर भी यह आसानी से उगाया जा रहा है। सन १८०० के बाद बादाम की विभिन्न किस्मे भी खोजी गई हैं और उनमे कैलिफोर्निया से निर्यात होने वाली बादाम की किस्में सर्वश्रेष्ठ मानी जाती हैं।\nएशिया के भारत और जापान जैसे देशों में बादाम खूब उगाया जाता रहा है। भारत में इसकी उपयोगिता केवल भोजन के साथ ही बेहतर मानी जाती है लेकिन जापान में इसे चॉकलेट और दूध से बनने वाले विभिन्न उत्पतादों में कैल्शियम के सबसे मजबूत विकल्प के रूप में प्रयोग किया जाता है। चीन में इसे सर्दियों में भूनकर खाया जाता है और नव वर्ष के अवसर पर यह उनका विशेष उपहार माना जाता है। यूरोप में इसे विवाह के अवसर पर ऐतिहासिक काल से प्रयोग किया जा रहा है और बच्चों के लिए इसे ख़ुशी और स्वास्थ्य का प्रतीक माना जाता है। जर्मनी में बादाम का पेस्ट नाश्ते में प्रयोग किया जाता रहा है और इसे आइसक्रीम के बेकरी उत्पादों में प्रयोग किया जाता है। २०१० जनवरी में फ्रांस में बनने वाला पारम्परिक राजा का केक बादाम की विशेष क्रीम से बनाया गया था। इसे सोने के मुकुट के साथ बाजार में बेचा गया।\n\nबादाम को रोजाना सेवन किया जा सकता है। प्रतिदिन चौथाई कप या २२-२४ बादाम सेवन कर सकते हैं। अनेक शोधों से यह ज्ञात हुआ है, कि रोजाना उपरोक्त मात्रा में बादाम खाने से मोटापा नहीं होता है। किन्तु कच्चे बादाम खाने से टायफाइड हो सकता है। इस लिये हमेशा भुना हुआ, नमक के साथ या नमक के बिना, खाना चाहिये। बादाम का तेल, मालिश के लिये प्रयोग किया जाता है\n\n\n", "id": "191980", "title": "बादाम"}
{"url": "https://hi.wikipedia.org/wiki?curid=191981", "text": "डिस्पेप्शिया (अपच)\n\nडिस्पेप्शिया (ग्रीक \"δυς '(Dys-) और\" πέψη \"(Pepse) से बना हुआ, जिसे पेट के गड़बड़ या अपच, अर्थ पाचन में कठिन, के रूप में जाना जाता है, वह एक चिकित्सा संबंधी स्थिति है जिसकी विशेषता उदर के उपरी हिस्से में बार-बार होने वाला दर्द, ऊपरी उदर संबंधी पूर्णता और भोजन करने के समय अपेक्षाकृत पहले से ही पूर्ण महसूस करना है। इसके साथ सूजन, उबकाई, मिचली, या हृद्‌दाह (अम्लशूल) होता है। अपच एक आम समस्या है और यह प्राय: जठरग्रासनलीपरक प्रतिस्पंदन बीमारी (GERD) या जठरशोथ के कारण होता है, लेकिन एक छोटी संख्या में लोगों में यह पेप्टिक अल्सर (उदर या ग्रहणी का फोड़ा या घाव) बीमारी और कभी-कभी कैंसर का प्रथम रोग लक्षण हो सकता है। इसलिए, 55 वर्ष से अधिक की आयु वाले लोगों में अस्पष्ट नए आक्रमण वाला अपच या अन्य खतरे के संकेत वाले लक्षणों की उपस्थिति की और अधिक जांच-पड़ताल की आवश्यकता है।\n\nअपच के विशिष्ट लक्षण उदर के उपरी हिस्से में दर्द, सूजन, परिपूर्णता और संस्पर्शन के समय संवेदनशीलता हैं। परिश्रम के द्वारा बदतर होता हुआ और मिचली तथा पसीने से जुड़ा हुआ दर्द कण्ठदाह को भी सूचित कर सकता है।\n\nकभी-कभी अपच संबंधी लक्षण औषधि के प्रयोग से उत्पन्न होते हैं, जैसे कि कैल्शियम प्रतिरोधी (हृद्शूल या उच्च रक्त चाप के लिए प्रयुक्त होने वाला), नाइट्रेट्स (हृद्शूल के लिए प्रयुक्त होने वाला), थियोफिलिन (चिरकारी फेंफड़े की बीमारी के लिए प्रयुक्त होने वाला), बिस्फॉस्फोनेट्स, कॉर्टिकॉस्टेरॉयड्स और गैर-स्टेरॉइड युक्त प्रदाहनाशी औषधियां (दर्दनाशक औषधियों के रूप में प्रयुक्त होने वाली NSAIDs).\n\nजठरांत्र रक्तस्राव (उल्टी में रक्त आना) की उपस्थिति, निगलने में कठिनाई, भूख का अभाव (भूख में कमी), अनजाने में की गयी वजन की कमी, उदर संबंधी सूजन और लगातार उल्टी होना पेप्टिक अल्सर रोग या असाध्यता के सूचक हैं और यह आवश्यक जांच-पड़तालों को आवश्यक बनाता है।\n\nबिना खतरे के संकेत के लक्षणों वाले 55 वर्ष से कम उम्र के व्यक्तियों का उपचार जांच के बिना किया जा सकता है। हाल ही में अपच के आक्रमण से प्रभावित 55 वर्ष से अधिक उम्र के लोग या खतरे के संकेत वाले लोगों की अविलंब जांच के द्वारा की जानी चाहिए. यह पेप्टिक अल्सर रोग, औषधि से संबंधित व्रणोत्पत्ति (फोड़ा), असाध्यता और अन्य अधिक दुर्लभ कारणों को असंभव बनाएगा.\n\n55 वर्ष से कम उम्र के व्यक्ति जिनमें खतरों के संकेत वाली कोई विशेषताएं नहीं होती हैं उनकी अंत:दर्शन (इंडोस्कोपी) द्वारा जांच करने की जरुरत नहीं होती है लेकिन उनके \"हेलिकोबैक्टर पाइलोरी (Helicobacter pylori)\" संक्रमण द्वारा उत्पन्न पेप्टिक अल्सर की जांच-पड़ताल करने के बारे में विचार किये जाते हैं। आम तौर पर \"\"एच. पाइलोरी\" \" (H.pylori) संक्रमण के लिए जांच तभी की जाती है जब स्थानीय समुदाय में इस संक्रमण की सामान्य से लेकर उच्च व्याप्ति होती है या अपच से प्रभावित व्यक्ति में एच. पाइलोरी के लिए जोखिम संबंधी अन्य कारक, उदाहरण के लिए उच्च व्याप्ति वाले क्षेत्र से जातीयता या आप्रवास से संबंधित होते हैं। यदि संक्रमण की पुष्टि हो जाती है तो आम तौर पर औषधि द्वारा इसका नाश किया जा सकता है।\n\nऔषधि से संबंधित अपच आम तौर पर गैर-स्टेरॉइड युक्त प्रदाहनाशी औषधियां (NSAIDs) से संबंधित होता है और यह रक्तस्राव या आमाशय की दीवार में छेद के साथ व्रनोत्पत्ति के द्वारा जटिल बन सकता है।\n\nकार्यात्मक और अविभेदित अपच के उपचार समान होते हैं। औषधि चिकित्सा के उपयोग के संबंध में निर्णय कठिन होते हैं क्योंकि परीक्षणों में हृद्‌दाह (अम्लशूल) को अपच की परिभाषा के रूप में शामिल किया गया। इससे प्रोटॉन पंप निरोधक (PPIs) का समर्थन करने वाले परिणाम उत्पन्न हुए, जो हृद्‌दाह (अम्लशूल) के उपचार के लिए प्रभावकारी होते हैं। इस रोग निदान के लिए प्रयुक्त होने वाली परंपरागत चिकित्साओं में जीवन शैली में परिवर्तन, अम्लनाशक, H2-अभिग्राहक प्रतिरोधी (H2-RAs), जठरांत्रिय स्वत: गतिशीलता वाले अभिकारक और उदारावायु रोधी औषधियां शामिल हैं। यह ध्यान दिया गया है कि कार्यात्मक अपच का उपचार करने के सर्वाधिक निराशायुक्त कारणों में से एक यह है कि इन परंपरागत एजेंटों को थोड़ी या प्रभावकारिता के बिना दिखाया गया है। \n\nएक साहित्यिक रचना की समीक्षा में अम्लनाशकों और सुक्रलफेट को कूटभेषज (रोगी की संतुष्टि के लिये दी जाने वाली निष्क्रिय औषधि) से बेहतर नहीं पाया गया। बुरी गुणवत्ता वाले परीक्षणों (जोखिम में 30% की सापेक्ष कमी) में H2-RAs को उल्लेखनीय लाभ, लेकिन अच्छी गुणवत्ता वाले परीक्षणों में इसे केवल एक नाममात्र लाभ के रूप में दिखाया गया है। जठरांत्रिय स्वत:गतिशीलता वाले अभिकारक अनुभव सिद्ध ढंग से अच्छी तरह से कार्य करते हुए माने जाएंगे क्योंकि विलंबित जठरीय रिक्तीकरण को कार्यात्मक अपच में एक प्रमुख विकारी-शरीरक्रिया संबंधी प्रक्रिया माना जाता है। सापेक्ष जोखिम में 50% तक कमी उत्पन्न करने के लिए उन्हें एक जनसांख्यिकीय विश्लेषण तकनीक के रूप में दर्शाया गया है, लेकिन इस निष्कर्ष तक पहुंचने के लिए मूल्यांकन किये गए अध्ययनों ने सिसाप्राइड नामक औषधि का प्रयोग किया जिसे तब से बाजार से हटा दिया गया है (गंभीर प्रतिकूल घटनाओं जैसे कि कतरनों के कारण यह केवल एक जांच संबंधी कारक के रूप में उपलब्ध है, और प्रकाशन संबंधी पूर्वाग्रह को ऐसे उच्च लाभ के लिए एक उच्च क्षमता वाले आंशिक विवरण के रूप में उद्धृत किया गया है। आधुनिक जठरांत्रिय स्वत: गतिशीलता वाले अभिकारक जैसे कि मेटोक्लोप्रैमाइड, एरिथ्रोमाइसिन और टिगैसेरॉड की बहुत कम या कोई भी स्थापित प्रभावकारिता नहीं है और अक्सर उनके पर्याप्त पक्षीय प्रभाव होते हैं। सिमेथिकॉन का कुछ महत्त्व होना पाया गया है, क्योंकि एक परीक्षण कूटभेषज की तुलना में इसके संभावित लाभ की सुझाव देता है और अन्य सिसाप्राइड के साथ तुल्यता दर्शाता है। तो, हाल के कुछ प्रोटॉन पंप निरोधक (PPIs) औषधियों के वर्ग के आगमन के साथ, यह प्रश्न उठा है कि क्या ये नए एजेंट परंपरागत चिकित्सा से बेहतर है।\n\nहर्बल उत्पादों की 2002 की एक प्रणालीगत समीक्षा में यह पाया गया कि पुदीना और काला जीरा सहित विभिन्न जड़ी-बूटियों के गैर-अल्सर अपच पर अपच-रोधी प्रभाव होते हैं जिसके साथ \"प्रोत्साहक सुरक्षा संबंधी रूपरेखाएं\" होती हैं। 2004 के एक जनसांखिकीय-विश्लेषण, जिसमें तीन डबल-ब्लाइंड कूटभेषज-नियंत्रित अध्ययनों से आंकड़े संग्रह किये गए, ने यह पाया कि विविध अपच संबंधी निदानों को लक्ष्य करते हुए कार्यात्मक अपच से प्रभावित मरीजों का उपचार करने के समय विविध जड़ी-बूटी सार आइबेरोगास्ट कूटभेषज की अपेक्षा महत्वपूर्ण रूप से अधिक प्रभावकारी (p मान =.001) होता है। जर्मन निर्मित इस पादप उत्पत्ति वाली औषधि को सिसाप्राइड के तुल्य पाया गया और चार सप्ताह की अवधि में कार्यात्मक अपच के लक्षणों को कम करने में यह मेटोक्लोप्रैमाइड से महत्वपूर्ण रूप से अधिक बेहतर था। 40,961 12 बच्चों (12 वर्ष या उससे कम) की पूर्वव्यापी निगरानी में कोई पक्षीय प्रभाव नहीं पाया गया। \n\nवर्तमान में, PPIs विशिष्ट औषधि पर निर्भर कर रहे हैं, FDA ने क्षयकारी ग्रासनलीशोथ, जठरग्रासनलीपरक प्रतिस्पंदन रोग (GERD), ज़ोलिन्गर-एलिसन संलक्षण (सिंड्रोम), एच. पाइलोरी का नाश, ग्रहणी और जठरीय अल्सर और NSAID-प्रेरित अल्सर की रोगमुक्ति और रोकथाम, न की कार्यात्मक अपच की और संकेत किया। हालांकि, साक्ष्य-आधारित दिशानिर्देश और साहित्य हैं जो इस संकेत के लिए PPIs के उपयोग का मूल्यांकन करते हैं। प्रमुख परीक्षणों का संक्षिप्त विवरण प्रस्तुत करने वाला एक सहायक चार्ट 2006 में वर्ल्ड जर्नल ऑफ़ गैस्ट्रोइन्टेरोलोजी में प्रकाशित कार्यात्मक अपच के दिशानिर्देशों में उपलब्ध hain.\nकैडेट (CADET) अध्ययन ने सर्वप्रथम एक PPI (प्रतिदिन 20 मिलीग्राम ओमेप्रैजोल) की तुलना एक H2-RA (रैनीटिडाइन 150 मिलीग्राम BID) और एक जठरांत्रिय स्वत: गतिशीलता वाले अभिकारक (सिसाप्राइड 20 मिलीग्राम BID) दोनों के साथ-साथ कूटभेषज के साथ की. इस अध्ययन ने 4 सप्ताहों और 6 महीनों में मरीजों में इन एजेंटों का मूल्यांकन किया और यह ध्यान दिया कि सिसाप्राइड (13%), या कूटभेषज (14%) (p=.001) की तुलना में ओमेप्रैजोल को महत्वपूर्ण रूप से बेहतर प्रतिक्रया मिली जबकि रैनिटिडाइन (21%) (p=.053) की तुलना में जनसांखिकीय दृष्टि से महत्वपूर्ण रूप से बेहतर होने के कारण यह निर्धारित सीमा से ठीक अधिक था। ओमेप्रैजोल ने अन्य एजेंटों और कूटभेषज की तुलना में माप किये सिवाय एक वर्ग को छोड़कर जीवन की गुणवत्ता अंकों में महत्वपूर्ण रूप से वृद्धि भी दर्शायी (p = .01 to .05). \n\nएनकोर (ENCORE) अध्ययन, जो ओपेरा (OPERA) अध्ययन से मरीजों की आगे की कार्यवाही थी, ने यह दर्शाया कि ओमेप्रैजोल चिकित्सा के प्रतिक्रियादाताओं ने तीन महीने की अवधि (p < .001) में गैर-प्रतिक्रियादाताओं की अपेक्षा क्लीनिकों का कम दौरा किया।\n\n", "id": "191981", "title": "डिस्पेप्शिया (अपच)"}
