{"url": "https://hi.wikipedia.org/wiki?curid=188412", "text": "लिंडसे लोहान\n\nलिंडसे डी लोहान (जन्म 2 जुलाई 1986) एक अमेरिकी अभिनेत्री, मॉडल एवं पॉप गायिका हैं। लोहान ने शो बिज़नेस की शुरुआत एक बाल फैशन मॉडल के रूप में की. 11 साल की उम्र में उन्होनें डिज़नी द्वारा 1998 में बनाये गए 'द पैरेंट ट्रैप' की रीमेक से अपने फ़िल्मी जीवन की शुरुआत की.\n\nलोहान वर्ष 2003 एवं 2005 के बीच फ्रीकी फ्राइडे, मीन गर्ल्स तथा [6] आदि फ़िल्मों में मुख्य भूमिकाओं के साथ स्टारडम की ओर बढ़ीं. बाद में वे रॉबर्ट अल्तमैन की अ प्रायरी होम कम्पैनियन एवं बॉबी जैसी स्वतंत्र फ़िल्मों में नज़र आयीं. नशे की हालत में गाड़ी चलाने की दो घटनाओं एवं पुनर्वास केन्द्रों में तीन बार जाने के कारण उनके हाथ से कई फ़िल्में निकल गयी और उनके कैरियर में रुकावट आई. 2008 में उन्होंने टीवी धारावाहिक 'अग्ली बेट्टी' में अतिथि कलाकार की भूमिका में दिखाई दी एवं 2009 में रॉबर्ट रॉड्रीग्वेज़ की फ़िल्म 'मैचेट' बनाई.\n\nलोहान ने 2004 में 'स्पीक' एल्बम के साथ पॉप संगीत में अपने दूसरे कैरियर की शुरुआत की एवं 2005 में 'अ लिटिल मोर पर्सनल (रॉ)' नाम का अगला एल्बम बनाया. वे पीत-पत्रकारिता फोटोग्राफरों की पसंदीदा हस्ती हैं एवं उनका निजी जीवन हस्तियों तथा अखबारी पत्रकारिता के लिए एक नियमित विषय रहा है।\n\nलोहान ने अपना कैरियर तीन साल की उम्र में एक बाल मॉडल के रूप में फोर्ड मॉडलों के साथ करार पर हस्ताक्षर कर शुरू किया। वह केल्विन क्लीन किड्स एवं एबरक्रौम्बी किड्स जैसे फैशन ब्रैंडों के लिए मॉडलिंग की एवं पिज़्ज़ा हट एवं वेंडीज़ तथा साथ ही बिल कॉस्बी के साथ जेल-ओ स्पॉट आदि कंपनियों सहित 60 से भी अधिक टेलिविज़न विज्ञापनों में नज़र आई हैं। 10 साल की उम्र में जब लोहान को सोप ओपेरा 'अनदर वर्ल्ड' में अलेक्ज़ेंड्रा \"अली\" फाउलर का किरदार मिला, तो सोप ओपेरा मैगज़ीन में कहा गया कि उन्हें तो पहले से ही शोबिज़ की दुनिया में अनुभवी माना जा रहा था।\n\nयह किरदार उन्होंने एक साल तक निभाया, लेकिन डिज़नी द्वारा 1998 में बनाई गई पारिवारिक हास्य फ़िल्म 'द पैरेंट ट्रैप', जो 1961 की फ़िल्म की रीमेक थी, में किरदार निभाने के लिए उसे छोड़ दिया. लोहान ने इस फ़िल्म में बिछड़ी हुई दो जुड़वां बहनों का किरदार निभाया, जो अपने तलाकशुदा अभिभावकों को फिर से मिलाने की कोशिश करती हैं। उनके माता-पिता का किरदार क्रमशः नताशा रिचर्डसन एवं डेनिस क्वैड ने निभाया था। ट्रैप ने दुनिया भर में US$92 मिलियन बटोरा एवं फ़िल्म समीक्षक केनेथ तुरान ने लोहान को मूल फ़िल्म की हेले मिल्स की तरह ही फ़िल्म की आत्मा बताया एवं कहा कि वे दो भिन्न व्यक्तित्वों को निभाने में अपने पूर्ववर्ती अभिनेत्री से कहीं ज्यादा निपुण हैं। इस फ़िल्म ने लोहान को एक फीचर फ़िल्म में सर्वश्रेष्ठ प्रदर्शन के लिए युवा कलाकार अवार्ड दिलाया।\n\nउन्होंने 'बेट्टे'(2000) नामक एक छोटे धारावाहिक के प्रायोगिक एपिसोड में बेट्टे मिड्लर की बेटी का किरदार निभाया, लेकिन जब वह निर्माण न्यूयॉर्क से लॉस एंजिल्स चला गया तो 14 वर्षीय लोहान ने वह किरदार छोड़ दिया. उन्होंने 2000 में टिरा बैंक्स के साथ 'लाइफ साइज़' एवं 2002 में 'गेट अ क्लू' नामक दो डिज़नी टेलिविज़न फ़िल्मों में भी काम किया।\n\n2003 में लोहान ने अपने खाते में डिज़नी की एक और रीमेक, जेमी ली कर्टिस के साथ पारिवारिक हास्य फ़िल्म 'फ्रीकी फ्राईडे', में मुख्य किरदार हासिल किया। लोहान की पहल पर उनका किरदार फिर से लिखा गया एवं उसे एक असभ्य रंग न देकर कहीं अधिक विश्वसनीय बनाया गया। समीक्षक रॉगर एबर्ट ने लिखा कि \"लोहान के भीतर जोडी फॉस्टर की तरह की गंभीरता एवं अपने किशोर छवि के भीतर भी एकाग्र होने का इरादा भरा है। फ्राईडे में उनके अभिनय के लिए उन्हें 2004 एमटीवी मूवी अवार्ड्स में अभूतपूर्व अभिनय का अवार्ड मिला. 2009 तक, व्यावसायिक एवं आलोचनात्मक सफलता की दृष्टि से यह उनकी सबसे पहली फ़िल्म थी, जिसने दुनिया भर में US$160 मिलियन की कमाई की एवं रॉटेन टोमेटोज़ की रेटिंग में 88% हासिल किया।\n\nवर्ष 2004 में लोहान की मुख्य भूमिका वाली दो फ़िल्में रिलीज़ हुईं. पहली फ़िल्म 'कन्फेशन ऑफ अ टीनेज ड्रामा क्वीन' ने घरेलू बॉक्स ऑफिस पर कुल $29 मिलियन कमाया, जिसके बारे में बॉक्स ऑफिस मोजो ब्रैन्डन ग्रे ने लिखा कि \"युवा लड़कियों के लिए होने के बावजूद इसके आशातीत परिणाम हैं\". समीक्षकों के लिए यह एक विफलता थी। रॉबर्ट के.एल्डर ने कहा कि \"हालांकि लोहान अब भी एक होनहार सितारा हैं, लेकिन इससे पहले कि उन्हें उनके बयानों के लिए माफ़ किया जाय उन्हें थोड़ा प्रायश्चित करना होगा.\" डिज़नी के बाहर किशोर-हास्य फ़िल्म मीन गर्ल्स उसकी पहली फ़िल्म थी। यह एक महत्वपूर्ण एवं व्यावसायिक रूप से सफल फ़िल्म रही, जिसने दुनिया भर कुल US$129 मिलियन बटोरा एवं बक़ौल ब्रैन्डन ग्रे, जिसने \"उसका ओहदा युवा धड़कनों वाली फ़िल्मों की मलिका तक पहुंचा दिया.\" स्टीव रोड्स के शब्दों में \"लोहान एक बार फिर अपना जलवा बिखेरती हैं\" \"चुस्ती से लिखी हुई पटकथा उसकी बुद्धिमत्ता भरी कॉमेडी से पूरी तरह मेल खाती है।\" फ्राईडे एवं मीन गर्ल्स में अपने काम के लिए लोहान को 2004 टीन चॉयस अवार्ड्स में अभूतपूर्व फ़िल्म सितारा सहित चार अवार्ड्स मिले. मीन गर्ल्स ने उन्हें 2004 MTV मूवी अवार्ड्स में भी दो अवार्ड, महिलाओं की श्रेणी में सर्वश्रेष्ठ अभिनय का एवं फ़िल्म के बाकी कलाकारों के साथ सर्वश्रेष्ठ ऑन-स्क्रीन टीम अवार्ड दिलाया। मीन गर्ल्स से लोहान की लोकप्रियता को अहम उछाल मिली एवं पीत-पत्रकारिता के लोग उनके पीछे भागने लगे.\n\n2005 में एंथ्रोपोमोर्फिक कार हर्बी के साथ 'फुल्ली लोडेड', उस श्रृंखला की पांचवी फ़िल्म बनाने के लिए लोहान डिज़नी लौटी. 'फुल्ली लोडेड' ने दुनिया भर में US$144 मिलियन की आय की एवं इसे मिली-जुली प्रतिक्रियाएं मिलीं. स्टीफेन होल्डेन ने कहा \"लोहान एक असली सितारा हैं जो...परदे पर पूरी तरह से आश्वस्त नज़र आती हैं।\" बक़ौल जेम्स बेरार्डीनेली \"एक उज्जवल अभिनेत्री लोहान अंततः मुख्य भूमिका निभाती हैं\" वैनिटी फेयर ने फुल्ली लोडेड को लोहान का \"पहला विनाशकारी शूट\" बताया, जिसमें यह वर्णन किया गया था कि किस तरह निजी जीवन के तनाव के नतीजे में हुए उनके गुर्दे के संक्रमण की वजह से उन्हें अस्पताल में भर्ती होना पड़ा एवं शूट के दौरान अपने पहले एल्बम की रिकार्डिंग के लिए उन्होंने कितनी कोशिश की थी। पत्रिका ने यह भी बताया कि किस तरह लोहान ने फ़िल्म-प्रचार का दौरा नहीं किया एवं डिज़नी जैसा पेशेवर रवैया न होने के कारण उन्हें फ़िल्म के पोस्टरों में हाशिये पर रख दिया गया। लोहान की अगली रोमांटिक हास्य फ़िल्म 'जस्ट माई लक' मई 2006 में बड़े पैमाने पर रिलीज़ हुई. बक़ौल वैराइटी, इस फ़िल्म में काम करने के लिए लोहान को $7 मिलियन से भी अधिक राशि दी गई थी। ब्रैंडोन ग्रे ने कहा कि अपने पहले सप्ताहांत में बॉक्स ऑफिस पर $5.7 मिलियन कमा कर इस फ़िल्म ने \"मुख्य अभिनेत्री लिंडसे लोहान की जीतने की परंपरा तोड़ दी\" इस फ़िल्म को निहायत बुरी समीक्षाएं मिलीं एवं इसके कारण लोहान को पहली बार निकृष्टतम अभिनेत्री की श्रृंखला में गोल्डेन रास्पबेरी के लिए नामांकित किया गया।\n\nजस्ट माई लक के बाद लोहान ने अपना ध्यान अधिक परिपक्व और स्वतंत्र फ़िल्मों में छोटी भूमिकाओं पर केन्द्रित किया। रॉबर्ट अल्तमैन की हास्य फ़िल्म 'अ प्रेयरी होम कम्पैनियन', जिसमें लोहान ने मेरिल स्ट्रीप एवं लिली टॉमलिन के साथ सह कलाकार की भूमिका निभायी थी, को जून 2006 में सीमित पैमाने पर रिलीज़ किया गया। पीटर ट्रेवर्स ने लिखा \"इस मौके पर लोहान फ्रैंकी एंड जॉनी के लहज़े में पूरे माहौल को अभिभूत करने वाले प्रदर्शन से उदीयमान होती हैं\". सह-कलाकार स्ट्रीप ने लोहान के अभिनय के बारे में कहा \"कला की इस शैली की कमान पूरी तरह से उनके नियंत्रण में है\" एवं \"वे कैमरा के सामने अपने किरदार को संपूर्णतः जीती हैं\" एमिलियो एस्ट्वेज़ नाटक 'बॉबी' नवम्बर 2006 में थियेटरों में रिलीज़ हुआ। लोहान को इस फ़िल्म में अपने अभिनय के लिए, ख़ास तौर पर शैरोन स्टोन के साथ उनके दृश्य के लिए, काफी अनुकूल प्रतिक्रियाएं मिलीं. बॉबी के समवेत कलाकारों के हिस्से के रूप में लोहान को स्क्रीन एक्टर्स गिल्ड अवार्ड के लिए नामांकित किया गया एवं हॉलीवुड फ़िल्म महोत्सव में उन्हें समवेत अभिनय का एक अवार्ड भी मिला, जहां उन्होंने 2006 में अपने बेहतरीन काम के लिए ब्रेकआउट अवार्ड भी जीता. इसके बाद वे \"चैप्टर 27\" में जॉन लेनौन की एक प्रशंसक के किरदार में नज़र आयीं जो इस गायक के क़त्ल वाले दिन उसके क़ातिल मार्क डेविड चैपमैन (जेयर्ड लिटो) से मित्रता करती है। यह फ़िल्म 2006 के शुरुआत में पूरी हुई, लेकिन अमेरिका में इसके लिए वितरक ढूंढने में काफी मशक्कत हुई और इसे मार्च 2008 में बहुत ही सीमित रिलीज़ मिला. मई 2007 में नाटक 'जॉर्जिया रुल' रिलीज़ हुआ, जिसमें लोहन ने फेलीसिटी हफमैन एवं जेन फॉन्ड के साथ अभिनय किया। ओवेन ग्लिबरमैन के शब्दों में \"लोहान एक द्वेषपूर्ण आत्ममुग्ध शहज़ादी की रगों को बखूबी पकड़ती हैं।\" 2006 में शूटिंग के दौरान लोहान अस्पताल में भर्ती हुईं, जिसके बारे में उनके प्रतिनिधि ने यह बताया कि \"उन्हें ज़रुरत से ज्यादा गर्मी लग गई थी एवं उनके शरीर में पानी की कमी हो गई थी\". ऐसी एक चिट्ठी में जिसे सार्वजनिक कर दिया गया था, स्टूडियो कार्यकर्ता जेम्स जी.रोबिनसन ने लोहान को \"ग़ैर-ज़िम्मेदार एवं ग़ैर-पेशेवर\" कहा था। उन्होंने ज़िक्र किया कि वह अक्सर देर से सेट पर पहुंचती थी एवं सेट से ग़ायब भी रहती थी और \"हमें खूब पता है कि आपकी इस तथाकथित 'थकान' की असली वजह लगातार जारी आपकी देर रात तक होने वाली पार्टीबाज़ी हैं।\" सह-कलाकार फॉन्डा ने बाद में कहा \"जब वह सेट पर आती थीं, तो हमेशा लाजवाब होती थी\".\n\nजनवरी 2007 के शुरुआत में 'आई नो हू किल्ड मी' का निर्माण तब रोक दिया गया जब लोहान ने अपना अपेंडिक्स सर्जरी करवाया. उसी महीने के आख़िर में वह एक नशा सुधार-गृह में भर्ती हुईं. इस दौरान उस ने अपनी शूटिंग जारी रखी, जहां से वापसी में रात को वह सुधार-गृह भी जाती रही. इसके कुछ ही दिन बाद, लोहान ने ऑस्कर वाइल्ड की 'अ वुमन ऑफ नो इम्पौरटेंस' पर आधारित फ़िल्म से अपने हाथ खींच लिए.उसके जन-संपर्क अधिकारी ने कहा कि लोहान को इस वक़्त अपनी सेहत की बेहतरी पर ध्यान केन्द्रित करने की ज़रुरत है। अप्रैल 2007 में, फ़िल्म 'द एज ऑफ लव' से लोहान को ऐन फ़िल्म शुरू होने से पहले बाहर कर दिया गया। इस बारे में निर्देशक ने 'बीमा कारणों' का हवाला दिया और लोहान ने बाद में सफाई दी कि \"वह उस वक़्त एक निहायत बुरे दौर से गुज़र रही थी\". लोहान उस वक़्त 'पुअर थिंग्स' नामक उपन्यास पर आधारित फ़िल्म की कलाकार थी। मई 26 को, फ़िल्म-निर्माण शुरू होने के ठीक चार दिन पहले, उसे नशे की हालत में गाड़ी चलाने के जुर्म में गिरफ्तार कर लिया गया एवं उसके बाद सुधार-गृह में डाल दिया गया। पहले-पहल फ़िल्म के निर्माताओं ने उसके समर्थन में आवाज़ उठाई और फ़िल्म-निर्माण रोक दिया गया। 24 जुलाई को, फ़िल्म-निर्माण शुरू किये जाने के तीन हफ्ते पहले लोहान को एक बार फिर नशे की हालत में गाड़ी चलाने के जुर्म में गिरफ्तार किया गया और वह फिर से सुधार-गृह गई। आख़िरकार उन्हें इस परियोजना से बाहर कर दिया गया।\n\n24 जुलाई 2007 को नशे की हालत में गाड़ी चलाने के जुर्म में दूसरी बार गिरफ्तार होने के बाद उन्होंने फ़िल्म 'आई नो हू किल्ड मी' के प्रचार के लिए 'द टुनाईट शो विथ जे लेनो' नामक कार्यक्रम में पूर्व निर्धारित प्रस्तुति से मना कर दिया. यह एक कम बजट की रहस्य-रोमांच फ़िल्म थी जिसमें उन्होंने दोहरे व्यक्तित्व वाले एक स्ट्रिपर का किरदार निभाया था। बकौल एंटरटेनमेंट विकली, फ़िल्म प्रीमियर ने \"शर्मनाक $3.5 मिलियन\" की आय से खाता खोला. इसने लोहान को निकृष्टतम अभिनेत्री की श्रेणी में दो गोल्डेन रास्पबेरी अवार्ड का नामांकन दिलवाया. वह अपनी ही बराबरी करते हुए पहले और दूसरे, दोनों स्थानों पर आई.\n\nहॉलीवुड के दिग्गजों एवं फ़िल्म-उद्योग के अंदरूनी लोगों ने कहा कि लोहान के लिए काम ढूंढना तब तक मुश्किल हो जायेगा, जब तक वह यह साबित न कर दे कि वह संयमी एवं भरोसेमंद है। उन्होंने बीमा संबंधी संभावित मुद्दों का ज़िक्र किया, जो किसी भी फ़िल्म निर्माण का एक अहम हिस्सा है। निर्माता रॉबिन्स, जिन्होनें पहले जॉर्जिया रुल के दौरान लोहान की कार्य-नीति की तीखी आलोचना की थी, ने कहा कि अगर वे उचित चिकित्सकीय देखभाल में रहें तो वे उनके साथ फिर से काम करेंगे.उन्होंने यह भी कहा कि 'आज की तारीख में वह फ़िल्म-उद्योग की सबसे प्रतिभाशाली युवा महिलाओं में से एक है'.\n\nमई 2008 में, आई नो हू किल्ड मी के बाद परदे पर वह पहली बार एबीसी के 'अगली बेट्टी' टेलीविज़न धारावाहिक में नज़र आई. वह 2008 के दूसरे एवं तीसरे सीज़न में इसके चार एपिसोडों में किम्मी कीगन के किरदार में मेहमान कलाकार के रूप में नज़र आई, जो मुख्य पात्र बेट्टी सुअरेज़ की स्कूल की पुरानी सहपाठिनी का किरदार था। 2009 की हास्य फ़िल्म 'लेबर पेन' में लोहान एक ऐसी महिला का किरदार निभाती है, जो गर्भवती होने का दिखावा करती है। इस शूटिंग के दौरान लोहन के प्रबंधक ने पीत-पत्रकारों के साथ काम किया ताकि मीडिया उनकी पार्टीबाज़ियां दिखाने की बजाय उनके काम को दिखाए. इसे मूलतः थियेटरों में रिलीज़ करने की योजना थी, लेकिन जुलाई 2009 में एबीसी फैमिली केबल चैनल पर इसे बतौर एक टीवी फ़िल्म दिखाया गया, जो बक़ौल वैरायटी 'अभिनेत्री के लिए एक करारा झटका' था। फ़िल्म के प्रीमियर को 2.1 मिलियन दर्शक मिले, जो ई!ऑनलाइन के मुताबिक़ चैनल के लिए 'औसत से बेहतर' था। द बॉस्टन ग्लोब ने लिखा कि लोहान \"एक आसान से किरदार को किसी तरह निभाती नज़र आती हैं\" \"यह एक पछताती बाल कलाकार की कोई विजयी वापसी नहीं है।.. [लेबर पेन्स] अलेज़ान्द्रा स्टैनले ने कहा \"लोहान अपने किरदार को इतना बोझिल बना देती हैं कि वो कभी मुक्त ही नहीं हो पाती\"\n\nलोहान रॉबर्ट रौड्रीग्वेज़ की 2010 में आने वाली फ़िल्म मैचेट में नज़र आएगी, जिसकी शूटिंग उन्होंने 2009 के अगस्त एवं सितम्बर महीने में की थी। मई, 2009 में यह घोषणा की गयी कि लोहान आने वाली फ़िल्म 'द अदर साइड' में मुख्य भूमिका में नज़र आएगी, जिसे 2010 में रिलीज़ किये जाने की योजना थी। वर्ष 2007 से, फ़िल्म 'डेयर टू लव मी' में भी उसके होने की बात तय थी।\n\nएनी मार्गरेट एवं मर्लिन मुनरो की भांति तीन-तीन हुनर की मलिका -अभिनेत्री, गायिका एवं नृत्यांगना- बनने के मक़सद से लोहान ने अपनी फ़िल्मों के माध्यम से अपने संगीत के हुनर का प्रदर्शन शुरू कर दिया. फ्रीकी फ्राइडे के साउंडट्रैक के लिए उन्होंने आखिरी थीम 'अल्टीमेट' गाया, एवं 'कन्फेशन ऑफ अ टीनेज ड्रामा क्वीन' के साउंडट्रैक के लिए भी उन्होंने चार गाने रिकॉर्ड किये. निर्माता एमिलियो एस्टेफैन, जूनियर ने 2002 में पांच एल्बमों के निर्माण करार पर लोहान को अनुबंधित किया। दो सालों बाद, टॉमी मोत्तोला द्वारा चलाये जा रहे कासाब्लांका रिकॉर्ड्स के साथ लोहान ने एक रिकार्डिंग अनुबंध पर हस्ताक्षर किया।\n\nउनका पहला एल्बम 'स्पीक' दिसम्बर 2004 में रिलीज़ किया गाया, जो बिलबोर्ड 200 पर नंबर चार के मुकाम पर पहुंच गया। 2005 की शुरुआत में, इसे प्लेटिनम प्रमाण-पत्र प्रदान किया गया। हालांकि स्पीक मुख्यतः एक पॉप एल्बम था, लेकिन इसकी शुरुआत एक एकल 'र्‍युमर' से की गई जिसके बारे में रोलिंग स्टोन ने कहा कि वह 'एक गंभीर गुस्सैल क्लब गान' है। इसका कामुक प्रतीकात्मक वीडियो एमटीवी के टोटल रिक्वेस्ट लाइव पर नंबर एक पर पहुंच गया एवं उसे एमटीवी वीडियो म्युज़िक अवार्ड के लिए सर्वश्रेष्ठ पॉप वीडियो की श्रेणी में नामांकित किया गया। 'रयूमर्स' को अमेरिका में अंततः गोल्ड प्रमाणीकरण हासिल हुआ। एल्बम ने दूसरा एकल \"ओवर\" एवं तीसरा एकल \"फर्स्ट\" तैयार किया, जिसे लोहान की 2005 की फ़िल्म 'हर्बी:फुल्ली लोडेड' में प्रदर्शित किया गया।\n\nदिसम्बर 2005 में, उनके दूसरे एल्बम 'अ लिटिल मोर पर्सनल (रॉ)' ने बिलबोर्ड 200 चार्ट पर नंबर 20 पर शुरुआत की, लेकिन छह हफ़्तों के भीतर ही टॉप 100 में आ गिरी. स्लैंट नामक मैगज़ीन ने कहा \"यह बनावटी है।...लेकिन उन सभी तथाकथित भारी विषयों के लिए इन हड्डियों में जान नहीं\" इस एल्बम को 18 जनवरी 2006 को गोल्ड प्रमाणन मिला. एल्बम के पहले एकल, \"कन्फेशन ऑफ अ ब्रोकेन हार्ट (बेटी अपने पिता से)\" का म्युज़िक वीडियो लोहान ने निर्देशित किया एवं इससे उनकी बहन अली के अभिनय कैरियर की शुरुआत हुई.लोहान के मुताबिक़ यह म्युज़िक वीडियो उनके परिवार द्वारा अपने पिता के हाथों झेले गए दर्द का नाटकीय रूपांतरण है। यह लोहान का पहला गाना था, जिसने बिलबोर्ड हॉट 100 पर जगह बनायीं और #57 पर पहुंच गया।\n\nयुनिवर्सल मोटॉम में जाने के बाद लोहान ने 2007 के अंत में अपने तीसरे एल्बम, जिसे अस्थायी तौर पर 'स्पिरिट इन द डार्क' का नाम दिया गया था, पर काम करना शुरू किया एवं मई 2008 में गाना 'बॉसी' रिलीज़ किया गया। नवम्बर 2008 में उन्होंने कहा कि एल्बम पर काम रोक दिया गया है और वह अभी फ़िल्म और संगीत, दोनों पर एक साथ काम करने के तनाव से बचना चाहती है।\n\n2004 में 17 वर्ष की उम्र में वह सबसे कम उम्र वाली पहली एमटीवी मूवी अवार्ड्स की मेज़बान बनी. टीना फे द्वारा लिखित एवं सैटरडे नाईट लाइव के विभिन्न एल्युमिनि में प्रदर्शित मीन गर्ल्स के बाद, लोहान को 2004, 2005 एवं 2006 तीनों वर्षों में शो की मेजबानी करने को कहा गया। इस दौरान उन्होंने वर्ल्ड म्युज़िक अवार्ड की भी मेजबानी की थी। प्रोजेक्ट रनवे नामक US TV स्टाइल प्रतियोगिता के छठे सीज़न के प्रीमियर एपिसोड में उन्होंने मेहमान निर्णायक की भूमिका निभाई, जिसे 2009 के अगस्त महीने में प्रसारित किया गया। दिसम्बर 2009 में, लोहान ने महिलाओं एवं बच्चों के देह-व्यापार से सम्बंधित बीबीसी के तीन वृत्तचित्रों के सिलसिले में भारत में एक हफ्ता बिताया.\n\n2005 में लोहान मैटेल द्वारा जारी माई सीन सेलिब्रिटी डॉल पाने वाली पहली हस्ती बन गयी। उन्होंने डॉल्स की श्रृंखला पर आधारित एनिमेटेड डाइरेक्ट DVD फ़िल्म 'माई सीन गोज़ हॉलीवुड' में भी अपनी आवाज़ दी. लोहान ने मई 2008 N*E*R*D के लिए ड्रग थीम पर आधारित म्युज़िक वीडियो के गाने 'एवरीवन नोज़' में एक छोटा किरदार निभाया. अप्रैल 2009 में, सामंथा रौन्सन के साथ सम्बन्ध-विच्छेद होने के बाद लोहान कॉमेडी वेबसाईट फनी ऑर डाई में एक स्किट में नज़र आई. आत्म-अवमानना वाली यह वीडियो डेटिंग वेबसाईट ई-हार्मोनी पर आने वाली व्यक्तिगत विज्ञापनों की नक़ल थी। इसे पहले हफ्ते में 2.7 मिलियन बार देखा गया और मीडिया से अनुकूल प्रतिक्रियाएं भी मिली.\n\n2005 में लोहान एफएचएम के पाठकों द्वारा \"100 कामुक महिलाओं\" की सूची में #10 पर चुनी गईं. मैक्सिम ने उन्हें 2006 के हॉट 100 सूची में #3 का स्थान दिया. 2007 में लोहान को मैक्सिम \"हॉट 100\" की सूची में #1 पर बिठाया गया। लोहान जिल स्टुअर्ट, मियु मियु एवं दूनी और बुर्के, तथा साथ ही 2008 वीज़ा स्वाप यूके फैशन कैम्पेन का चेहरा रही है। लोहान स्प्रिंग/समर 2009 कैम्पेन के इटेलियन क्लोदिंग कंपनी फोर्नेरिना का भी चेहरा रही है। \n\nलोहान लम्बे समय से मेरिलिन मुनरो की प्रशंसक रही है, तब से जब से उन्होंने द पेरेंट ट्रैप की शूटिंग के दौरान 'नियाग्रा'देखा. 2008 में न्यूयॉर्क के स्प्रिंग फैशन संस्करण में लोहान ने मुनरो के द लास्ट सिटिंग के नाम से ख्यात अंतिम फोटो शूट को फिर से बनाया, जिसमें नग्नता भी शामिल थी। उन्होंने कहा कि यह फोटो शूट करना उनके लिए सम्मानजनक था। द न्यूयॉर्क टाइम्स के समीक्षक जीनिया बेलाफेंते को यह परेशान करने वाला लगा:\" यह फ़िल्म लोगों को मुर्दा लोगों को रिझाने वाले मजाक को देखने को बाध्य करता है।... 21 वर्ष की उम्र में ही लोहान मुनरो से भी उम्रदराज़ दिखती हैं, जो मूल में 36 वर्ष की थी।..[एवं] फोटोग्राफ़ों में मुनरो की नज़ाकत नहीं थी।\n\n2008 में लोहान ने एक लेगिंग्स लाइन लॉन्च की, जिसका नाम ६१२६ था, इस तरह बनाया गया था कि वो मुनरो की जन्म-तिथि (1 जून,1926) को दिखाए. अप्रैल 2009 में, उन्होंने सेफोरा के साथ मिलकर सेविन नाइन नाम के ब्रैंड का एक सेल्फ-टैनिंग स्प्रे रिलीज़ किया। 9 सितम्बर 2009 को यह घोषणा की गयी कि लोहान फ़्रांसिसी फैशन हाउस एमेनुअल उन्गारो के लिए कलात्मक सलाहकार बनेंगी. सलाहकार के रूप में लोहान का पहला संग्रह डिज़ाईनर एस्ट्रेला आर्क्स द्वारा 4 अक्टूबर को प्रस्तुत किया गया। इंटरटेनमेंट वीकली एवं न्यूयॉर्क ने फैशन की दुनिया द्वारा किये गए स्वागत को विनाशकारी बताया. फैशन व्यापार के जर्नल डब्ल्यूडब्ल्यूडी ने इस संग्रह को 'शर्मनाक' और स्टाइल.कॉम ने 'एक भद्दा मज़ाक' कहा एवं द न्यूयॉर्क ने लोहान के काम की तुलना मैक डॉनेल्ड के उस रसोइये से की जो किसी तीन सितारा मिशेलिन रेस्तरां की बागडोर संभाले. उन्गारो के अध्यक्ष मौफेरिज ने रोयटर्स को नवम्बर में कहा कि इतनी कठोर आलोचना के बावजूद \"डिज़ाइनों की अच्छी बिक्री हो रही है लेकिन उतनी नहीं जितनी की उम्मीद थी।\"\n\nलोहान का जन्म 2 जुलाई 1986 में न्यूयॉर्क शहर में हुआ था एवं उनकी परवरिश न्यूयॉर्क के लौंग आइलैंड पर मेरिक एवं कोल्ड स्प्रिंग हार्बर में हुई थी। वे डोनाटा \"डीना\" (नी सुलीवैन) एवं माइकल लोहान की सबसे बड़ी संतान हैं। लोहान के तीन छोटे भाई-बहन हैं और वे सब बाल मॉडेल रहे हैं:माइकल जूनियर जो उनके साथ पैरेंट ट्रैप में नज़र आये थे, बहन आलियाना (\"अली\") भी एक अभिनेत्री हैं एवं डाकोटा (\"कोडी\"), लोहान परिवार का सबसे छोटा बेटा. लोहान आयरिश एवं इटालियन वंश-परंपरा की हैं एवं इनकी परवरिश कैथोलिक के रूप में हुई है। उनका ननिहाल मेरिक में एक प्रसिद्ध आयरिश कैथोलिक विद्वान परिवार था। उनके परनाना जौन एल.सुलीवैन लौंग आइलैंड में प्रो-लाइफ पार्टी के सह-संस्थापक थे। लोहान ने लौंग आइलैंड के कोल्ड स्प्रिंग हार्बर हाई स्कूल में पढ़ाई की, जहां उन्होंने चीयरलीडिंग की एवं अपने आपको एक खिलाड़ी बताते हुए बास्केट-बॉल, फुटबॉल तथा लेक्रौस खेला। वे ग्यारहवीं तक हाई स्कूल जाती रहीं, उसके बाद उन्होंने घर पर ही पढ़ाई शुरू की.\n\nलोहान के अभिभावकों का इतिहास अशांत रहा है। उनकी शादी 1985 में हुई, जब लोहान 3 वर्ष की थीं तो उनका संबंध विच्छेद हो गया और बाद में वे फिर एक साथ हो गए। उनके पिता लगातार कानूनी पचड़ों में फंसे रहे. वे एक वॉल स्ट्रीट व्यापारी थे एवं 1980 के उत्तरार्ध में शेयर घोटाले के जुर्म में उन्हें चार साल की सज़ा हुई थी। 1998 में वे आचार-संहिता के उल्लंघन एवं 2000 में अपने बच्चों से न मिलने के कानूनी सुरक्षा-आदेश के उल्लंघन के लिए जेल गए। दिसम्बर 2005 में, माइकल एवं डीना लोहान ने विवाह-विच्छेद के करारनामे पर हस्ताक्षर किये. वैनिटी फेयर के मुताबिक़, डीना लोहान ने कानूनी कागज़ों पर माइकल के खिलाफ धमकियों व घरेलू अत्याचार के आरोप लगाए थे। इसके बदले में माइकल ने मीडिया के मार्फ़त यह बात फैलाई कि डीना शराब की आदी थीं एवं ड्रग्स का सेवन भी करती थीं, वो भी शायद लिंडसे के साथ. 2007 में लोहान के माता-पिता ने यह घोषणा की कि उनके तलाक की कार्रवाई पूरी हो चुकी है।\n\nवर्ष 2007 में लोहान ने अपने बचपन के बारे में बात की : \"मैं अपने आप को इस अर्थ में द्वितीय अभिभावक के रूप में महसूस करती हूं, कि मैंने अपने परिवार की परवरिश में मदद की है।\"... \"मुझे हमेशा अपने माता-पिता के बीच डाला गया। ख़ैर, मैं उनमें शांति बनाये रखने की कोशिश के लिए उनके बीच पड़ती रही और इसमें मुझे ख़ुशी भी मिलती थी। संघर्षों के बावजूद, लोहान अपने आप को एक 'पारिवारिक लड़की' बताती है एवं उन्होंने अपने पिता सहित पूरे परिवार के बारे में काफी अच्छी बातें भी की है। बहरहाल, वर्ष 2007 में एवं पुनः 2008 में उन्होंने अपने पिता के अनपेक्षित व्यवहार का वर्णन करते हुए कहा कि उनका अब अपने पिता से कोई संपर्क नहीं रहा. नवम्बर 2009 में उसके पिता ने लोहान के निजी फ़ोन कॉलों की रिकॉर्डिंग रिलीज़ कर दी. उन्होंने ट्विटर में लिखा : \"मेरा माइकल के साथ बरसों से सच्चा रिश्ता नहीं रहा.\"\n\nदो वर्ष की उम्र से ही लोहान दमे की शिकार रही है, लेकिन इसके बावजूद 2008 तक वह धूम्रपान करती रही. 2004 में मीन गर्ल्स के बाद लोहान ने लॉस एंजिल्स के होटलों में कई वर्ष बिताए, जिनमें से दो वर्ष उन्होंने चटियु मार्मोंट में बिताए. वर्ष 2007 के अंत में एक स्थायी निवास में बसने के बाद, उन्होंने बताया कि उन्होंने इतना वक़्त होटलों में इसलिए बिताया क्योंकि वो \"अकेले नहीं रहना चाहती थीं\" लेकिन \"वह जीने का न तो कोई तरीक़ा था।...न ही संगत था।\"\n\nलोहान की कार दुर्घटनाओं की एक श्रृंखला रही है और उनकी ख़ूब ख़बरें भी बनी है। अगस्त 2004, अक्टूबर 2005 एवं नवम्बर 2006 में छिटपुट टक्करों के कारण उन्हें थोड़ी-बहुत चोटें भी आयीं, जब एक पीत-पत्रकार ने उनकी फोटो उतारने के लिए पीछा किये जाने के दौरान उनकी कार को ठोंक दिया था। पुलिस ने इन दुर्घटनाओं को इरादतन बताया, लेकिन बचाव पक्ष के वकील ने कहा कि आपराधिक आरोप लगाने के लिए पर्याप्त सबूत नहीं थे। लोहान हस्तियों की पार्टी सीन का जाना-माना चेहरा हैं। 2006 में, लोहान ने एल्कोहोलिक एनोनिमस बैठकों में हिस्सा लिया।\n\n18 जनवरी 2007 को लोहान वंडरलैंड सेंटर पुनर्वास केंद्र में भर्ती हुईं. अपने प्रतिनिधि के मार्फ़त उन्होंने यह बयान जारी किया \"मैंने अपनी सेहत का ख़याल रखने का निर्णय लिया है।\" वहां 30 दिन गुज़ारने के बाद 16 फ़रवरी 2007 को लोहान वहां से बाहर आईं. 26 मई 2007 को लोहान अपने कार पर से नियंत्रण खो बैठीं और गाड़ी को प्रतिबंधित हिस्से पर चढ़ा दिया. बेवरली हिल्स पुलिस ने उनकी गाड़ी से कोकीन की प्रयोगयोग्य मात्रा भी बरामद की. हल्की-फुल्की चोटों के इलाज के बाद लोहान को नशे की हालत में गाड़ी चलाने के आरोप में गिरफ्तार किया गया। दो दिनों बाद, लोहान प्रौमिसेज़ ट्रीटमेंट सेंटर रेहैबीलिटेशन फेसिलिटी में दाख़िल हुईं, जहां उन्होंने 45 दिन बिताये. जब उन्हें आउटपेशेंट केयर के लिए छोड़ा गया तो उनके हाथ में एससीआरएएम कंगन पहना दिया गया ताकि उनके संयम पर निगरानी रखी जा सके.\n\nप्रौमिसेज़ से निकलने के दो हफ़्तों के भीतर, 24 जुलाई को लोहान ने सैंटा मोनिका में संयम के परीक्षण से इनकार कर दिया और उन्हें पुलिस थाने ले जाया गया, जहां उनके खून में शराब का स्तर वैध सीमा से अधिक पाया गया। एक तलाशी के दौरान पुलिस को उनकी जेब से थोड़ी कोकीन बरामद हुई. लोहान पर कोकीन रखने के घोर-अपराध, नशे की हालत में गाड़ी चलाने जैसे दुराचरण एवं एक निलंबित लाइसेंस पर गाड़ी चलाने के आरोप लगाए गए। अगस्त 2007 में, लोहान पुनर्वास के लिए तीसरी बार सनडांस, उटाह के सर्क लॉज ट्रीटमेंट सेंटर में दाख़िल हुईं और वहां 5 अक्टूबर 2007 को रिहाई मिलने तक रहीं.\n\n23 अगस्त 2007 को, लोहान को कोकीन इस्तेमाल करने तथा नशे की हालत में गाड़ी चलाने का दोषी पाया गया और उन्हें एक दिन के जेल तथा 10 दिनों तक सामुदायिक सेवा करने की सज़ा सुनाई गयी। उन्हें जुर्माना देने का तथा एक नशा संबंधी शिक्षा कार्यक्रम पूरा करने का आदेश भी दिया गया। इसके अलावा उन्हें तीन वर्षों के लिए निगरानी में रखा गया। एक बयान में लोहान ने कहा \"मैं अच्छी तरह समझ रही हूं कि मेरी ज़िन्दगी शराब और ड्रग्स के नशे के कारण पूरी तरह बिखर चुकी है\". 15 नवम्बर 2007 को, लोहान ने सिर्फ 84 मिनट तक जेल की सज़ा काटी. एक प्रधान प्रवक्ता ने बताया कि सजा कम करने की वजह भीड़-भाड़ तथा जुर्म की अहिंसक प्रकृति थी। कई बार यह पाए जाने पर कि लोहान ट्रीटमेंट क्लास में उपस्थित रहने के कोर्ट के आदेश का पालन नहीं कर रहीं, उनपर निगरानी की अवधि अक्टूबर 2009 तक एक अतिरिक्त वर्ष के लिए बढ़ा दिया गया।\n\n2004 में, लोहान ने कहा कि वे राजनीति के बारे में बात करना पसंद नहीं करती क्योंकि वे अपने प्रशंसकों के किसी हिस्से में अलगाव की भावना पैदा करने का जोख़िम नहीं उठाना चाहती. बहरहाल, 2006 में उन्होंने हिलेरी क्लिंटन के साथ यूएसओ दौरे पर ईराक जाने की इच्छा ज़ाहिर की. 2008 के अमेरिकी राष्ट्रपति अभियान के दौरान, उन्होंने बराक़ ओबामा की चुनावी कोशिशों को अपनी सेवायें देने का प्रस्ताव रखा, जिनमें युवा मतदाताओं के लिए आयोजित कार्यक्रमों की मेजबानी शामिल थी;लेकिन उनका प्रस्ताव ठुकरा दिया गया। ओबामा अभियान के एक गुमनाम सूत्र ने शिकागो सन टाइम्स को बताया कि लोहान 'कोई बड़ी स्टार नहीं हैं, जिनसे हमें सकारात्मक फायदा हो\" फिर भी उन्होंने माई स्पेस ब्लॉग्स में चुनाव पर अपनी राय ज़ाहिर करते हुए मतदाताओं को ओबामा को समर्थन देने का अनुरोध करते हुए पोस्ट लिखा.उन्होंने उप-राष्ट्रपति पद की उम्मीदवार सारा पलिन के मीडिया कवरेज की आलोचना भी की और पलिन को समलैंगिकता विरोधी, गर्भपात विरोधी एवं पर्यावरण विरोधी भी बताया.\n\nलोहान ने 2001 में गायक आरौन कार्टर के साथ मिलना-जुलना शुरू किया। यह बताया गया कि कार्टर ने लोहान की खातिर हिलेरी डफ को छोड़ दिया, लेकिन जल्दी ही लोहान से उनका रिश्ता टूट गया और उन्होंने वापस डफ से रिश्ता जोड़ा.\nनाम =\"आरों >[374]</ref> 23 मार्च 2007 सेलिब्रिटी कुश्ती श्रृंखला सेलिब्रिटी डेथ मैच के 'वेयर इज़ लोहान?'एपिसोड में लोहान एवं डफ की मृत्तिका प्रतिकृति दिखाई गयी। बाद में बताया गया कि कार्टर के साथ अपने रिश्ते को लेकर डफ एवं लोहान एक-दूसरे के साथ विवाद में फंसी रही. 2007 में डफ और लोहान फिर से दोस्त बने. लोहान डफ की एल्बम 'डिग्निटी' की रिलीज़ पार्टी में शामिल हुई और डफ ने 'पीपल' पत्रिका को बताया कि उन्हें लोहान एक 'मजेदार' और 'अच्छी लड़की' मालूम होती हैं। 2003 में लोहान विल्मर वल्देरामा के साथ मिलने-जुलने लगीं, हालांकि इस प्रेमी-युगल को मई 2004 तक साथ नहीं देखा गया एवं हॉलीवुड नाइटक्लब एवालोन में लोहान के अठारहवें जन्मदिन की पार्टी तक वे अपने रोमांस को लेकर सार्वजनिक रूप से सामने नहीं आये. यह जोड़ी 2004 के अंत में टूट गयी। लोहान ने पिंक टैको रेस्तरां के मालिक हैरी मॉर्टन एवं ब्रिटिश टीवी हस्ती कैलम बेस्ट के साथ भी प्रेम किया। उटाह के सर्क लॉज में चिकित्सा प्राप्त करने के दौरान लोहान ने रिले गिल्स के साथ मिलना-जुलना शुरू किया; बहरहाल नवम्बर 2007 के आखिर में उनके अलग हो जाने की घोषणा की गयी। लोहान की मां डीना लोहान ने कहा, \"(रिले) ने रिश्ता तोड़ लेने के कारण लिंडसे को दुःख पहुंचाने के कठोर उपाय कर रखे थे।\"\n\n2008 में, लोहान एवं सामंथ रौन्सौन को अक्सर सार्वजनिक रूप से प्रेम करते देखा गया एवं जुलाई में कई अखबारों में उनके रिश्ते को रोमांटिक कहा गया। सितम्बर में लोहान ने न्यूयॉर्क पोस्ट को एक ई-मेल द्वारा रौनसों के बारे में लिखा:\"मैं उसकी बहुत फिक्र करती हूं और वो एक लाजवाब लड़की है।.. हम दोनों एक-दूसरे से प्यार करते हैं\" हार्पर्स बाज़ार के दिसम्बर 2008 अंक में उन्होंने कहा \"यह स्पष्ट है कि मैं किससे मिल-जुल रही हूं... मेरे ख़याल से यह किसी के लिए हैरत की बात नहीं कि यह पिछले कुछ समय से चल रहा है।\" अपने यौन-अभिमुखता के बारे में बात करते हुए लोहान ने बताया कि वे लेस्बियन नहीं हैं, लेकिन जब उनसे पूछा गया कि क्या वे उभयलिंगी हैं तो उनका जवाब था \"शायद. हां.\" उन्होंने जोड़ा, \"मैं अपने आप को वर्गीकृत नहीं करना चाहती.\" लोहान ने कहा, उनके पिता माइकल के अलावा उनका पूरा परिवार रौन्सौ के साथ उनके रिश्ते को लेकर रज़ामंद है। अप्रैल 2009 के शुरुआत में यह जोड़ा टूट गया। 'यूएस वीकली' में इस रिश्ते के टूटने को लेकर लोहान का साक्षात्कार लिया गया।\n\n\n\nलोहन फैमिली की आधिकारिक वेबसाइट पर लिंडसे रूम LohanHouse.com\n", "id": "188412", "title": "लिंडसे लोहान"}
{"url": "https://hi.wikipedia.org/wiki?curid=188413", "text": "शार्लीज़ थेरॉन\n\nशार्लीज़ थेरॉन (; जन्म 7 अगस्त 1975) एक दक्षिण अफ्रीकी अभिनेत्री, फ़िल्म निर्माता और पूर्व फैशन मॉडल हैं। 2007 में वे अमेरिकी नागरिक बनीं.\n\n1990 के दशक के अंतिम दौर में \"2 डेज इन द वैली\", \"माइटी जो यंग\", \"द डेविल’ज एवोकेट\" और \"द सीडर हाउस रूल्स\" के बाद उन्हें ख्याति हासिल हुई. उन्होंने समीक्षकों का ध्यान अपनी ओर आकर्षित किया और फ़िल्म \"मॉन्स्टर\" में लगातार एक के बाद एक हत्या करनेवाली एलीन वुओर्मस का चरित्र अदा करके एकाडमी अवार्ड जीता, जिसमें वे अभिनय की श्रेणी प्रमुख एकाडमी अवार्ड प्राप्त करनेवाली किसी अफ्रीकी देश की पहली शख्स बनीं. \"नॉर्थ कंट्री\" में उनके प्रदर्शन के लिए एकाडमी अवार्ड के लिए उन्हें मनोनीत किया गया।\n\nथेरॉन का जन्म दक्षिण अफ्रीका के बेनोनी में हुआ, वे गेरड़ा जैकोबा एलेट्टा (नी मार्टिज) और चार्ल्स जैकोबा थेरॉन की इकलौती संतान हैं। इनकी मां जर्मन वंशधर और इनके पिता फ्रेंच और डच वंश परंपरा के हैं; थेरॉन सीधे शुरूआती ह्यूजिनात अधिवासी की वंशज है और बोअर युद्ध के जानेमाने शख्स डैनियल थेरॉन इनके परदादा के भाई थे। थेरॉन एक ऑसीटन उपनाम है (मूलत: थेरॉन लिखा जाता है), जिसे अफ्रीकी \"ट्रॉन\" कहते हैं, हालांकि उनका कहना है कि वे \"थ्रॉन\" कहा जाना पसंद करती हैं। हालांकि थेरॉन की मातृ भाषा अफ्रीकी है, लेकिन वे अंग्रेजी में धाराप्रवाह और थोड़ा-बहुत ज़ुलु भी बोलती हैं।\n\nथेरॉन जोहानिसबर्ग (बेनोनी) के पास अपने माता-पिता के फार्म में पली-बढीं. उन्होंने पुटफोंटीन प्राथमिक स्कूल (लेरस्कूल पुटफोंटीन) से पढाई शुरू की. 13 साल की उम्र में, थेरॉन को बोर्डिंग स्कूल भेजा गया और जोहानसबर्ग में कला के राष्ट्रीय स्कूल में वे पढ़ने लगीं. 15 साल की उम्र में, थेरॉन को अपने अत्याचारी शराबी पिता की मृत्यु देखनी पड़ी; उनकी मां ने उनके हमला करने पर आत्मरक्षा में उन्हें गोली मार दी. पुलिस ने उन पर कोई आरोप नहीं लगाया.\n\n16 की उम्र में, थेरॉन ने एक स्थानीय प्रतियोगिता जीतने के बाद एक साल के मॉडलिंग अनुबंध पर मिलान, इटली की यात्रा की. वे पॉलिन मॉडल प्रबंधन के लिए न्यूयॉर्क गयीं. अनुबंध समाप्त होने के बाद उन्होंने वहीँ रहने का फैसला किया और वे जॉफ़री बैले स्कूल में भर्ती हुईं, जहां उन्होंने बैले नर्तकी का प्रशिक्षण प्राप्त किया। जब थेरॉन 19 साल की थीं तब घुटने की चोट ने उनके इस कैरियर का रास्ता बंद कर दिया.\n\nनृत्य करने में असमर्थ, थेरॉन एक तरफ का टिकट मां के दिए जाने पर लॉस एंजिल्स के लिए रवाना हो गयीं. वहां शुरूआती सालों में, किराया चुकाने के लिए अपनी मां के भेजे गए चेक को भुनाने के लिए वे एक बैंक गयीं. रोकडि़ए ने नगदी देने से इंकार कर दिया, थेरॉन उस महिला के ताल से ताल मिलाकर चिल्लाना शुरू कर दिया. इसके बाद उनके पीछे खड़े एक प्रतिभा एजेंट ने उन्हें अपना व्यावसायिक कार्ड दिया और साथ ही उसने उन्हें भूमिका दिलानेवाले एजेंट और एक अभिनय स्कूल से भी परिचय करवाया. बाद में एक ही तरह की फ़िल्मों \"शोगर्ल\" और \"स्पिसेस\" की पटकथा भेजे जाने पर उन्होंने अपने प्रबंधन के पद से उसे निकाल दिया. आठ महीनों के बाद शहर में, उन्हें अपनी पहली फ़िल्म के लिए भूमिका मिली, सीधे-सीधे वीडियो फ़िल्म \"चिल्ड्रेन ऑफ़ द कॉर्न III\" (1995) में अवाक भूमिका में. इसके बाद ही उन्हें हॉलीवुड में एक लंबी भूमिका मिली और 1990 के दशक के अंतिम दौर में \"द डेविल’स एडवोकेट\" (1997), \"माइटी जो यंग\" (1996) और \"द सीडर हाउस रूल\" (1999) जैसी बॉक्स ऑफिस की सफलता के साथ उनका कैरियर आसमान को छूने लगा. \"वैनेटी फेयर\" के 1999 जनवरी के अंक में \"ह्वाइट हॉट वीनस\" के रूप में मुखपृष्ठ को जगमगाया. \nकुछ उल्लेखनीय फ़िल्मों में काम करने के बाद, थेरॉन ने \"मॉन्स्टर\" (2003) में एक के बाद एक हत्या करनेवाली एलीन वुओर्मस की भूमिका की. फ़िल्म समीक्षक रॉजर इबर्ट ने उन्हें सिनेमा के इतिहास में सबसे बढि़या प्रदर्शन करनेवाली अभिनेत्री बताया. इस भूमिका के लिए, थेरॉन ने फरवरी 2004 में 76वें एकाडमी अवार्ड का सर्वश्रेष्ठ अभिनेत्री का एकाडमी अवार्ड जीता, साथ में SAG आवर्ड और गोल्डन ग्लोब अवार्ड भी जीता. वे सर्वश्रेष्ठ अभिनेत्री का ऑस्कर जीतनेवाली पहली अफ्रीकी हैं। ऑस्कर विजय के कारण वे हॉलीवुड में सर्वाधिक महंगी अभिनेत्रियों की \"द हॉलीवुड रिपोर्टर\" की 2006 सूची में शामिल हो गयीं; उसके बाद की दोनों फ़िल्मों, \"नॉर्थ कंट्री\" और \"एओन फ्लक्स\", के लिए उन्होंने 10,000,000 डॉलर लिया; वे हाले बेरी, कैमरॉन डाएज, ड्रयू बैरीमोर, रेनी जेलवेगर, रिज विदरस्पून और निकोल किडमैन के बाद सातवां स्थान प्राप्त हुआ।\n\n30 सितंबर 2005 को थेरॉन ने हॉलीवुड वाक ऑफ़ फेम में अपना खुद का सितारा प्राप्त किया। उसी वर्ष, उन्होंने आर्थिक रूप से असफल रोमांचक विज्ञान कथा \"एऑन फ्लक्स\" में अभिनय किया। इसके अलावा, थेरॉन सर्वश्रेष्ठ अभिनेत्री का एकाडमी अवार्ड और नाटक \"नॉर्थ कंट्री\" में मुख्य भूमिका अदा करने के लिए ग्लडेन ग्लोबल के लिए मनोनीत की गयीं. इस प्रदर्शन के लिए \"मिस.\" मैगजीन ने इसके फॉल 2005 अंक में एक आलेख प्रकाशित कर उन्हें सम्मानित किया।\n\n2005 में, थेरॉन ने फॉक्स के समीक्षकों द्वारा सराही गयी टेलीविजन श्रृंखला \"अरेस्टेड डेवलपमेंट\" के तीसरे सीजन में रीता, माइकल ब्लूथ की (जैसॉन बैटमैन) कमजोरी की भूमिका अदा की. 2004 में HBO मुवी की \"द लाइफ एंड डेथ ऑफ़ पीटर सेलर्स\" में ब्रिटी एकलैंड की भूमिका के लिए उन्हें गोल्डन ग्लोब और एमी का मनोनयन प्राप्त हुआ।\n\n2007 में \"एस्क्वायर\" ने उन्हें सेक्सिएस्ट वुमेन अलाइव का नाम दिया.\n\n2008 में, थेरॉन को हैस्टी पुडिंग थिएट्रिकल्स वुमेन ऑफ़ द इअर का खिताब दिया गया। इसी साल वे \"हैनकॉक\", वह फ़िल्म जिसमें अमेरिका में कुल 227.9 मिलियन डॉलर और अंतर्राष्ट्रीय स्तर पर 396.4 मिलियन डॉलर कमाया, में बिल स्मिथ के साथ आयीं, और 2008 के आखिर में संयुक्त राष्ट्र संघ के महासचिव बान की-मून द्वारा उन्हें संयुक्त राष्ट्र संघ का शांति दूत बनने का प्रस्ताव दिया गया।\n\n10 नवम्बर 2008 को, \"TV गाइड\" ने कहा कि थेरॉन निकोल किडमैन के साथ \"द डैनिश गर्ल\" के फ़िल्मी संस्करण में नजर आएंगी. थेरॉन इनार वेगेनर/लिली इल्बे (किडमैन), दुनिया के पहले ज्ञात शख्स जिसने लिंग परिवर्तन सर्जरी कराया है, की पत्नी गेरडा वेगेनर की भूमिका अदा करेंगी. अक्टूबर 2008 में, थेरॉन \"मैड मेक्स\" फ़िल्म की अगली कड़ी \"मैड मैक्स: रोड फ्यूरी\" में एक भूमिका के लिए चुनी गयी हैं, इस फ़िल्म की शुरूआत ऑस्ट्रेलिया के न्यू साउथ वेल्स के ब्रोकेन हिल में 2010 के अंत तक होगी.\n\n4 दिसम्बर 2009 को, थेरॉन दक्षिण अफ्रीका के केप टाउन में 2010 FIFA वर्ल्ड कप के लिए, दक्षिण अफ्रीकी मूल की दूसरी कई हस्तियों के साथ थेरॉन ड्रॉ की सह-प्रस्तोता रहीं. FIFA के आयोजन को दांव पर रखकर रिहर्सल के दौरान फ्रांस और आयरलैंड के बीच प्रदर्शन मैच में थिएरी हेनरी के हैंडबॉल विवाद का हवाला देकर उन्होंने फ्रांस के बजाए आयरलैंड का बॉल ड्रॉ कर मजाक किया। यह स्टंट फीफा के सावधान होने के लिए काफी रहा कि लाइव विश्व दर्शक के सामने वे इसे कहीं फिर से दोहरा दें.\n\nथेरॉन अपने प्रेमी स्टुअर्ड टाउनसेंड, जिनके साथ 2004 में उन्होंने फ़िल्म \"हेड इन द क्लाउड्स\", 2002 में फ़िल्म \"ट्रैप्ड\" और 2005 में \"एऑन फ्लक्स\" में अभिनय किया था, के साथ लॉस एंजिल्स में रहती हैं। उन्होंने कहा है कि वे तब तक शादी नहीं करेंगी, जब तक कि समान लिंग वाले जोड़ों की शादी को मान्यता नहीं मिल जाती. स्टुअर्ड टाउनसेंड ने कहा कि वे खुद को और थेरॉन को पति-पत्नी मानते हैं। \"हमलोगों ने कोई समारोह आयोजित नहीं किया।\" उन्होंने कहा. \"इसे इस तरह कहा जाय कि मुझे किसी प्रमाणपत्र या राज्य या चर्च की जरूरत नहीं है। इसलिए कोई बड़ा आधिकारिक मामला इसमें नहीं है, लेकिन हमलोग शादीशुदा हैं।.. मैं उसे अपनी पत्नी मानता हूं और वह मुझे अपना पति.\" जनवरी 2010 को यह जोड़ी अलग हो गयी।\n\nमई 2007 को थेरॉन संयुक्त राज्य अमेरिका की सहजात नागरिक बनीं.\n\n2009 में थेरॉन ने विलियम मॉरिस एंडीव्यॉर के साथ एक समझौता किया और CEO एरी एम्युअल द्वारा इसका प्रतिनिधित्व किया गया।\n\nबर्लिन, जर्मनी में \"एओन फ्लक्स\" फ़िल्म की शूटिंग के दौरान गर्दन में हरनिएटेड डिस्क से थेरॉन पीड़ित हुईं, बैक हैंडस्प्रिंग की एक श्रृंखला फ़िल्माने के समय ऐसा हुआ। इस कारण महीने भर उन्हें गर्दन में कॉलर पहनने की जरूरत पड़ी. \n\nजुलाई 2009 में थेरॉन के एक गंभीर वायरस से पीडि़त होने का पता चला, माना गया कि विदेश यात्रा के दौरान उन्हें बीमारी लगी. सीडर्स-सिनाई हॉस्पिटल में वे भर्ती की गयीं.\n\n2004 में जॉन गैलियानो के साथ एक समझौता होने से थेरॉन ने क्रिश्चियन डायर की \"J'ADORE\" विज्ञापन संस्था की प्रवक्ता के रूप में एस्टोनियन मॉडल तीऊ कुइक की जगह ली. हमेशा, डायर के विज्ञापनों के लिए उन्हें वक्षस्थल के ऊपरी हिस्से को यथासंभव अधिक से अधिक खुला रखना पड़ा. फिर, 18 दिसम्बर 2007 को, उन्हें अंततः डायर के J'Adore परफ्यूम के लिए निर्वस्त्र होना पड़ा. सब लोगों की राय में गैलियानो ने उन्हें वाग्देवी की मिसाल की तरह पेश किया है और औपचारिक अकादमी पुरस्कार और गोल्डन ग्लोब पुरस्कार जैसे संभ्रांत समारोहों के स्वागत कार्यक्रम के लिए डिजाइनर पोशाक निर्माता से खास उनके लिए नयी पोशाक बनवाई जाती है।\n\nअक्टूबर 2005 से दिसम्बर 2006 तक, थेरॉन ने एक विश्वव्यापी रेमंड वेल घड़ियों के लिए विश्वव्यापी प्रिंट मीडिया विज्ञापन अभियान में अपनी छवि के उपयोग के लिए 3,000,000 डॉलर अर्जित किए. फरवरी 2006 में, उन्होंने और उनके ऋण निगम ने अनुबंध के उल्लंघन के लिए वेल पर मुकदमा किया। 4 नवम्बर 2008 को इस मामले पर समझौता हो गया।\n\nथेरॉन महिला अधिकार संगठनों में सक्रिय हैं और गर्भपात के अधिकार के लिए उन्होंने प्रदर्शन भी किये.\n\nथेरॉन पशुओं के अधिकारों की समर्थक और PETA (पेटा) की सक्रिय सदस्य हैं। फर-विरोधी अभियान के लिए PETA के एक विज्ञापन में भी वे नज़र आयीं. वे डेमोक्रेसी नाऊ! और लिंक टी वी की भी एक सक्रिय समर्थक हैं। वे समलैंगिक विवाह की समर्थक हैं और 30 मई 2009 को फ्रेस्नो, कैलिफोर्निया में उन्होंने एक जुलूस में भाग लिया।\n\nजुलाई 2009 में यह घोषणा की गई कि शार्लीज़ Theron's Africa Outreach Project (CTAOP) LAFC फुटबॉल क्लब के साथ एक गठबंधन बनाएगा, ताकि दक्षिण अफ्रीका के ग्रामीण क्षेत्रों में फुटबॉल के मैदान तैयार किये जाएं. अमेरिका के सबसे सफल और प्रमुख युवा फुटबॉल क्लबों में से एक LAFC Chelsea ने उम्खान्याकुड जिले के स्कूलों के लिए एक सामुदायिक फुटबॉल कार्यक्रम बनाने की अपनी तीन वर्षीय प्रतिबद्धता की घोषणा की. इस मदद में यूनीफॉर्म, क्लीट्स, गेंद और उपकरणों सहित स्थानीय प्रशिक्षकों, रेफरियों और प्रशासकों के लिए व्यवसायिक प्रशिक्षण भी शामिल है। फुटबॉल लीग प्रशिक्षण में CTAOP द्वारा वित्त पोषित मोबाइल स्वास्थ्य कार्यक्रम के माध्यम से प्रशासित जीवन-रक्षक स्वास्थ्य शिक्षा भी सम्मिलित होगी. अफ्रीका की धरती पर पहली बार 2010 FIFA विश्व कप होने के कारण, CTAOP चाहता है कि दूरदराज क्षेत्रों में जहां HIV/AIDS की दरें बहुत अधिक ऊंची हैं, वहां स्थायी स्वास्थ्य, शिक्षा और मनोरंजन की आवश्यकता पर स्वास्थ्य, शिक्षा और मनोरंजन के संसाधन उपलब्ध कराने की आवश्यकता पर तत्काल ध्यान दिया जाय.\n\nLAFC Chelsea के अध्यक्ष डॉन शेपर्ड्स ने कहा: \n\nमई 2006 में, थेरॉन #25 ने अपने वार्षिक 'हॉट 100' में \"मैक्सिम\" में नाम दिया है। अक्टूबर 2007 में, थेरॉन ने अपने वार्षिक अंक मेन \"एस्क्वायर\" नामक \"द सेकियेस्ट वुमेन अलाइव\" नाम दिया है।\n\n", "id": "188413", "title": "शार्लीज़ थेरॉन"}
{"url": "https://hi.wikipedia.org/wiki?curid=188414", "text": "बरगंडी\n\nबरगंडी (Burgundy) एक ऐतिहासिक क्षेत्र है जो पहले पूर्व-मध्यवर्ती फ्रांस का प्रशासनिक क्षेत्र था। इसके अंतर्गत कोट-डी-ऑर, सेऑन एट ल्यवायॉर, न, एवं ऐन \"डिपार्टमेंट (विभाग) आते हैं। स्थिति : 47 डिग्री 0 मिनट उ. अ. तथा 4 डिग्री 40 मिनट पू. दे।। १ जनवरी २०१६ से यह बरगण्डी-फ्रांस-काउण्टी (Bourgogne-Franche-Comté) नामक नये क्षेत्र के अन्तर्गत आ गया है।\nबरगंडी के अन्तर्गत निम्नलिखित ४ विभाग हैं - Côte-d'Or, Saône-et-Loire, Yonne तथा Nièvre.\n\nयह ओडर और विस्चुला नदियों की घाटियों में रहनेवाली जर्मन जनजाति ने (बरगंडियन) 40 ई. में अलमन्नी लोगों से युद्ध के कारण दक्षिणी फ्रांस के गौल में शरण ली और 441 ई. में बरगंडी राज्य की नींव डाली थी। अंगूर उत्पादन मुख्य उद्यम है। मांस, दुग्धसामग्री एवं मछली और घोंघा पकड़ना अन्य उद्योग हैं। यहाँ बननेवाली मदिरा शताब्दियों से विश्वविख्यात है। \n\n", "id": "188414", "title": "बरगंडी"}
{"url": "https://hi.wikipedia.org/wiki?curid=188415", "text": "बहुपद\n\nप्रारंभिक बीजगणित में धन (+) और ऋण (-) चिह्नों से संबंद्ध कई पदों के व्यंजक (expression) को बहुपद (Polynomial) कहते हैं, यथा (3a+2b-5c) .\n\nपदों की संख्या के अनुसार इसके विशिष्ट उपनाम 'एकपद' (monomial), 'द्विपद' (binomial), आदि होते हैं। उच्चतर गणित में बहुपद का विशिष्ट उपयोग ऐसे व्यंजक के लिए होता है जिसके पदों में किसी एक चर राशि, या एक से अधिक चर राशियों, के शून्य अथवा धन पूर्णांक घात आरोह या अवरोह क्रम में हो, यथा\n\nव्यंजक (1) (x) का बहुपद है और (2) x, y z, का तथा उसमें (a) अचर (constant) है। यदि (x) के स्थान में सर्वत्र कोई अन्य व्यंजक मान लें, log x रख दिया जाए, तो नया व्यंजक log x का व्यंजक कहलाएगा। पदों के घातों में से महत्तम को बहुपद का घात (डिग्री) कहते हैं। यदि एक से अधिक चर राशियाँ हों, तो विभिन्न पदों में चर राशियों के घातों के योगफलों में से महत्तम को बहुपद का घात कहते हैं। इस प्रकार बहुपद (1) का घात 4 है और (2) का 7। ऐसा भी कहा जाता है कि बहुपद (2) (x) में छठे घात का और (y) में द्वितीय घात का है।\n\nदो बहुपदों का योगफल, अंतर और गुणनफल बहुपद ही होता है, किंतु उनका भागफल बहुपद नहीं होता। दो बहुपदों के भागफल को, जिनमें एक संख्या मात्र भी हो सकता है, परिमेय फलन (rational function) कहते हैं। चर (x) में घात (m) का व्यापक बहुपद यह है :\n\nबीजगणित का एक मौलिक प्रमेय यह है कि यदि f (x) चर राशि x में घात m का बहुपद है, तो बहुपद समीकरण f(x) = 0 के सदा m मूल होते हैं। ये मूल संमिश्र (complex) भी हो सकते हैं और संपाती (coincident) भी।\n\nयदि f(x) = 0 का कोई मूल p1 है तो बहुपद f(x) में (x-p1) का भाग पूरा-पूरा चला जाता है और भागफल में घात m-1 वाला एक बहुपद f1(x) प्राप्त होता है। अब बहुपद समीकरण f1(x) = 0 के m-1 मूल होंगे और यदि इसका एक मूल (x-p2) है (यह भी संभव है कि p2=p1), तो फिर f1(x) में (x-p2) का भाग पूरा चला जाएगा। यह एक महत्वपूर्ण प्रमेय है कि f(x) का गुणनखंडन अद्वितीय होता है।\n\nयदि हम f(x) के गुणांकों और गुणनखंडों में प्रयुक्त संख्याओं पर यह प्रतिबंध लगा दें कि वे किसी अमुक क्षेत्र की होंगी, तो मूलों का अस्तित्व अवश्यंभावी नहीं रहता। इतना अवश्य है कि यदि बहुपद का गुणनखंडन हो सकेगा, तो गुणनखंड अद्वितीय होंगे।\n\nत्रिकोणमिति का एक महत्वपूर्ण प्रमेय यह है कि यदि म कोई धनात्मक पूर्णांक है, तो कोज्या mx की अभिव्यक्ति कोज्या x के m घातवाले बहुपद के रूप में की जा सकती है, यथा\n\nज्या mx के बारे में प्रमेय यह है कि यदि m विषम है तो ज्या mx की अभिव्यक्ति ज्या x के m वें घात के बहुपद के रूप में की जा सकती है और यदि m सम है तो ज्या mx / कोज्या x की अभिव्यक्ति ज्या x के m-1 वें घात के बहुपद के रूप में होगी, यथा\n\nवैश्लेषिक ज्योमिति में वक्रों का अध्ययन उन्हें दो चरों के बहुपद समीकरण द्वारा निरूपित कर किया जाता है। इसी प्रकार तलों के अध्ययन के लिए तीन चरवाले बहुपद समीकरणों की सहायता ली जाती है। स्वेच्छ घात के बहुपद समीकरणों से निरूपित वक्रों और तलों का अध्ययन बीजीय ज्यामिति में किया जाता है।\n\nदो या अधिक चरों के ऐसे बहुपद को, जिसके प्रत्येक पद में चरों के घातों का योगफल समान हो, समघात बहुपद, या केवल समघात, कहते हैं; आधुनिक बीजगणित में इन समघातों के रूपांतरण का और इन रूपातंरणों से संबंधित निश्चर (invariant) और सहपरिवर्त (covariant) के सिद्धातों का प्रमुख स्थान है और इनके अनेक उपयोग हैं।\n\nकलन में एक चरवाले बहुपद सरल वर्ग के फलन हैं, क्योंकि इनके अवकलन तथा समाकलन के नियम विशेष रूप से सरल हैं और हर स्थिति में फल एक बहुपद होता है। आधुनिक फलन सिद्धांत में प्रत्येक बहुपद अपने चरों का एक सतत और वैश्लेषिक फलन होता है। इस सिद्धांत में एक महत्वपूर्ण प्रमेय यह है कि यदि संमिश्र चर का कोई फलन चर के प्रत्येक परिमित मान के लिए वैश्लेषिक है, तो वह एक बहुपद ही होगा और यदि चर के अपरिमित होने पर भी फलन परिमित रहता हे, तो वह केवल एक अचर है।\n\nबहुपदों का उपयोग संनिकटन के लिए भी होता है। प्रांरभिक विश्लेषण के मानक फलन, मैकलॉरिन अथवा टेलर प्रमेय के अनुसार, घात श्रेणी द्वारा निरूपित किए जा सकते हैं। कार्ल वायस्ट्रसि ने 1885 ई. में सिद्ध किया था कि कोई भी सतत फलन किसी भी कोटि की यथार्थता तक एक समान संनिकटन के साथ बहुपद द्वारा निरूपित किया जा सकता है।\n\nकिसी फलन को व्यक्त करने के लिए य, य, ...के अतिरिक्त अन्य बहुपद समुदाय भी हैं। उदाहरणत:, लजांड्र बहुपद (Legendre Polynomial)। इन बहुपदों का उपयोग अनुप्रयुक्त गणित में बहुलता से होता है। इसी प्रकार हर्माइट बहुपदों का सांख्यिकी में उपयोग होता है।\n\nअंतर्वेशन (इंटरपोलेशन) समूचा ही बहुपद द्वारा सन्निकटीकरण (approximation) पर आधारित है। (m) दिए हुए मानों का उपयोग करनेवाले अंतर्वेशन सूत्र के आधार में इन मानों को ग्रहण करनेवाले m-1 घात के बहुपद की कल्पना निहित होती है।\n\n", "id": "188415", "title": "बहुपद"}
{"url": "https://hi.wikipedia.org/wiki?curid=188416", "text": "बालू\n\nचट्टानें और अन्य धात्विक पदार्थ विविध प्राकृतिक और अप्राकृतिक साधनों से टूट फूटकर बजरी, बालू, गाद या चिकनी मिट्टी का रूप ले लेते हैं। यदि टुकड़े बड़े हुए तो बजरी और यदि छोटे हुए तो कणों, के विस्तार के हिसाब से उन्हें क्रमश: बालू (sand), गाद (silt) या मृत्तिका (चिकनी मिट्टी / clay) कहते हैं। \n\nअमरीका में 0.06 से 2 मिमी. तक के और यूरोप में 0.02 से 2 मिमी. तक के कण बालू कहलाते हैं। भारतीय मानकों के अनुसार भारतीय मानक छननी सं. 480 (0.2 इंच) से गुजर जानेवाले कण बालू में हो सकते हैं। इस सीमा के अंदर छोटे बड़े सभी प्रकार के कण उसमें होने चाहिए। इंजीनियरी में ऐसा बालू महत्वपूर्ण है। छोटे बड़े कणों का अनुमान सूक्ष्मता मापांक द्वारा लगाया जाता है। बालू की एक निश्चित तोल भारतीय मानक छननी सं. 480, 270, 120, 60, 30 और 15 (अर्थात् ब्रिटिश मानक छननी 0.2 इंच और सं. 7, 14, 25, 52 100) में से छानी जाती है। प्रत्येक छननी से न निकल सकनेवाला अंश जोड़ लिया जाता है, जो सूक्ष्मता मापांक कहलाता है। महीन बालू का सूक्ष्मता मापांक 1.0 से 2.5 के बीच होना चाहिए। इससे अधिक हो तो वह मोटा बालू कहलाता है।\n\nयद्यपि पृथ्वी की पपड़ी में पाए जानेवाले सभी प्रकार के पदार्थ, जिनमें चट्टानें बना करती हैं, बालू में पाए जाते हैं, किंतु प्राय: उनमें से थोड़े पदार्थों की ही बहुलता बालू में रहती है। अत्यंत व्यापक रूप से मिलनेवाला पदार्थ स्फटिक़ है, क्योंकि यह चट्टानों में बहुत होता है और अत्यंत कठोर एवं विदरणरहित होता है, जिससे इसके कण सरलता से पिसकर बहुत बारीक नहीं हो पाते। इसके अतिरिक्त यह पानी में घुलता नहीं, न विघटित ही होता है। कहीं कहीं बालू में अन्य अनेक पदार्थों के साथ फेल्स्पार, चूनेदार पदार्थ, खनिज लौह और ज्वालामुखी काच आदि भी बहुतायत से पाए जाते हैं। अधिकांश स्फटिक-बालू में थोड़ा बहुत फेल्स्पार तो होता ही है। श्वेत अभ्रक के छोटे छोटे टुकड़े भी प्राय: बालू में मिलते हैं क्योंकि यह नरम तथा भंगुर होते हुए भी बहुत धीरे धीरे विघटित होता है।\n\nइन सामान्य पदार्थों के अतिरिक्त कुछ भारी पदार्थ भी, जिनसे चट्टानें बना करती हैं, जैसे तामड़ा, टूरमैलिन, जर्कन, रूटाइल, पुखराज, पाइरॉक्सीन और ऐंफिबोल आदि थोड़ी बहुत मात्रा में सभी प्रकार की बालू में रहते हैं। कहीं कहीं समुद्रतट पर, या नदियों में, धारा प्रवाह के कारण हलके पदार्थ बह जाते हैं और ये भारी पदार्थ अधिक मात्रा में एकत्र हो जाते हैं। ये आर्थिक दृष्टि से महत्वपूर्ण निक्षेप कहलाते हैं। इन्हीं में नियारिये तथा हीरे या अन्य मणियाँ सोना, प्लैटिनम, राँगा, मौनजाइट या अन्य खनिज जिनके मिलने की संभावना होती है, खोजा करते हैं।\n\nकाँच और सिलिकेट उद्योग में सिलिका के रूप में अत्यंत शुद्ध स्फटिक-बालू की बड़ी मात्रा में आवश्यकता होती है। विविध प्रकार की भट्ठियों में अस्तर करने के लिए भी ऐसा ही बालू लगता है। ढलाई के कारखाने में जिस मिट्टी से साँचे बनाये जाते हैं, उनमें भी यही बालू मिला रहता है और इसके कण चिकनी मिट्टी द्वारा परस्पर बँधे रहते हैं।\n\nस्फटिक कण कठोर और विवरण रहित होते हैं। अत: स्फटिकबालू अपघर्षक बनाने के लिए भी बहुत काम आता है। तामड़ा बालू भी इस काम के लिए अत्यंत उपयुक्त है, यद्यपि यह बहुत अधिक नहीं पाया जाता।\n\nसाधारण बालू के और भी अनेक उपयोग हैं, जिनमें मुख्यतया चिनाईं का मसाला और कंक्रीट के उपादान के रूप में इसका उपयोग उल्लेखनीय है। चूना या सीमेंट बालू के कणों को परस्पर जोड़कर, एक कठोर संहति बना देते हैं, जिसपर मसाला या कंक्रीट की सामर्थ्य बहुत अंशों तक निर्भर होती है। निर्माण सामग्री के रूप में बालू का और भी उपयोग है, जैसे फर्शों या नीवों के नीचे बिछाना, छत पर चूना कंक्रीट के नीचे अलगाव परत के रूप में बिछाना तथा सड़कों पर छाना देना आदि। ईंटें बनाने के लिए भी मिट्टी में बारीक बालू होना चाहिए।\n\nधरती की पपड़ी में बालू की परतें एक और दृष्टि से भी महत्वपूर्ण है। अंतभौंम जल इन्हीं परतों में भरा रहता है, जो कुएँ खोदने पर, या नलकूप गलाने पर, उपलब्ध होता है और हमारी जल संभरण समस्या का समाधान संभव बनाता है। मिट्टी के साथ मिला हुआ बालू ही उसका जल शोषण क्षमता का आधार है, क्योंकि चिकनी मिट्टी की परत पानी नहीं धारण कर सकती। खेतों में थोड़ी ही गहराई पर चिकनी मिट्टी होने से भूमि ऊसर हो जाती है। कुछ परिमाण में बालू मिश्रित मिट्टी, जो दुमट कहलाती है, खेती के लिए अच्छी होती है।\n", "id": "188416", "title": "बालू"}
{"url": "https://hi.wikipedia.org/wiki?curid=188421", "text": "जगन्मोहन मण्डल\n\nजगन्मोहन मंडल काशी के भारतेन्दु मंडल की तर्ज में बनी एक हिन्दी साहित्यिक संस्था थी। इसके सम्स्थापक भारतेन्दु युगीन कवि, आलोचक और उपन्यासकार ठाकुर जगमोहनसिंह थे। छत्तीसगढ़ में ठाकुर जगमोहनसिंह का साहित्यिक वातावरण बनाने में महत्वपूर्ण योगदान था। उन्होंने सन~ 1880 से 1882 तक धमतरी में और सन~ 1882 से 1887 तक शिवरीनारायण में तहसीलदार और मजिस्ट्रेट के रूप में कार्य किया है। यही नहीं बल्कि छत्तीसगढ़ के बिखरे साहित्यकारों को जगन्मोहन मंडल बनाकर एक सूत्र में पिरोया और उन्हें लेखन की सही दिशा भी दी।\n\nजगन्मोहन मण्डल के माध्यम से छत्तीसगढ़ के साहित्यकार शिवरीनारायण में आकर साहित्य साधना करने लगे। उस काल के अन्यान्य साहित्यकारों के शिवरीनारायण में आकर साहित्य साधना करने का उल्लेख तत्कालीन साहित्य में हुआ है। इनमें रायगढ़ के पं॰ अनंतराम पांडेय, रायगढ़-परसापाली के पं॰ मेदिनीप्रसाद पांडेय, बलौदा के पं॰ वेदनाथ श्‍वर्मा, बालपुर के मालगुजार पं॰ पुरूसोत्तम प्रसाद पांडेय, बिलासपुर के जगन्नाथ प्रसाद भानु, धमतरी के काव्योपाध्याय हीरालाल, बिलाईगढ़ के पं॰ पृथ्वीपाल तिवारी और उनके अनुज पं॰ गणेश तिवारी और शिवरीनारायण के पं॰ मालिकराम भोगहा, पं॰ हीराराम त्रिपाठी, गोविंदसाव, महंत अर्जुनदास, महंत गौतमदास, पं॰ विश्‍वेस्‍वर वर्मा, पं॰ ऋषि श्‍वर्मा और दीनानाथ पांडेय आदि प्रमुख थे।\n\n", "id": "188421", "title": "जगन्मोहन मण्डल"}
{"url": "https://hi.wikipedia.org/wiki?curid=188422", "text": "नागरी आन्दोलन\n\nउन्नीसवीं शताब्दी के अन्तिम वर्षों में भारत में उर्दू लिपि के स्थान पर देवनागरी लिपि अपनाने का आन्दोलन चला जिसे नागरी आन्दोलन या हिन्दी-नागरी आन्दोलन के नाम से जाना जाता है।\n\n\n", "id": "188422", "title": "नागरी आन्दोलन"}
{"url": "https://hi.wikipedia.org/wiki?curid=188425", "text": "मुंशी नवल किशोर\n\nमुंशी नवल किशोर अंग्रेजी शासन के समय के भारत के उद्यमी, पत्रकार एवं साहित्यकार थे। इनकी जिन्दगी का सफर कामयाबियों की दास्तान हैं। शिक्षा, साहित्य से लेकर उद्योग के क्षेत्र में उन्होंने सफलता पायी और जो बात सबसे उल्लेखनीय थी वह यह कि उन्होंने हमेशा मानव मूल्यों का सम्मान किया।\n\nमुंशी नवल किशोर का जन्म अलीगढ़ जिले के विस्तोई ग्राम एक कुलीन ब्राह्मण परिवार में सन् १८३६ को हुआ था। शुरू से ही समाचारपत्रों और व्यापार में रूचि थी। कुछ समय तक 'कोहिनूर' में काम करने के बाद 1858 में 22 साल की उम्र में लखनऊ आ गए। यहाँ आते ही उन्होंने नवल किशोर प्रेस स्थापित किया। देखते ही देखते इस प्रेस की ख्याति इतनी बढ़ी कि इसे पेरिस के एलपाइन प्रेस के बाद दूसरा दर्जा दिया जाने लगा। सभी मजहब की पुस्तकों और एक से बढ़ कर एक साहित्यकारों की कृतियों को इस प्रेस ने छापा। कुल प्रकाशन का 65 प्रतिशत उर्दू, अरबी और फारसी तथा शेष संस्कृत, हिन्दी, बंगाली, गुरूमुखी, मराठी, पशतो और अंग्रेजी में है। पूरी दुनिया के बड़े-बड़े पुस्तकालयों में उनके यहां की किताबें मिल जाती है। जापान में मुंशी नवल किशोर के नाम का पुस्तकालय है तो जर्मनी के हाइडिलबर्ग और अमेरिका के हावर्ड विशविद्यालय में उनकी प्रकाशित सामग्री के विशेष कक्ष हैं।\n\nउद्योग के क्षेत्र में भी उनका अपना योगदान है। 1871 में उन्होंने लखनऊ में अपर इण्डिया कूपन पेपर मिल की स्थापना की थी जो उत्तर भारत में कागज बनाने का पहला कारखाना था। शाह ईरान ने 1888 में कलकत्ता में पत्रकारों से कहा ‘हिन्दुस्तान आने के मेरे दो मकसद हैं एक वायसराय से मिलना और दूसरा मुंशी नवल किशोर से’। कुछ ऐसे ही खयालात लुधियाना दरबार में अफगानिस्तान के शाह अब्दुल रहमान ने 1885 में जाहिर किए थे।\n\nबहुआयामी व्यक्तित्व और बहुआयामी सफलताओं को अपने में समेटे मुंशी नवल किशोर को काल के क्रूर हाथों ने 19 फ़रवरी 1895 को सदा के लिए समेट लिया।\n\n", "id": "188425", "title": "मुंशी नवल किशोर"}
{"url": "https://hi.wikipedia.org/wiki?curid=188427", "text": "प्रबंधन सूचना प्रणाली\n\nप्रबन्धन सूचना प्रणाली (MIS) एक व्यवसाय जिसमें लोगों, दस्तावेज़ों और प्रौद्योगिकी के प्रक्रम के अनुप्रयोग शामिल हैं, के समग्र आंतरिक नियंत्रण का एक सबसेट है जो प्रबन्धन लेखाकारों द्वारा उत्पाद या सेवा की लागत तय करने या व्यापार की व्यापक रणनीति बनाने जैसी व्यापार समस्याएँ सुलझाने के लिए प्रयोग किया जाता है। प्रबन्धन सूचना प्रणाली आम सूचना प्रणाली से अलग है क्योंकि इसका प्रयोग संगठन में होने वाली परिचालन गतिविधियों पर लागू होने वाली अन्य सूचना प्रणालियों का विश्लेषण करने के लिए किया जाता है। शैक्षिक तौर पर, सामान्यतः मनुष्य द्वारा निर्णय लेने की प्रक्रिया की मदद या स्वचालन से जुड़ी सूचना प्रबन्धन विधियों के समूह के लिए ये शब्द प्रयोग किया जाता है जैसेकि निर्णय समर्थन प्रणाली,विशेषज्ञ प्रणाली और कार्यकारी सूचना प्रणाली।\n\nयह माना जाता है कि \"MIS प्रौद्योगिकी और व्यापार को मिलाने वाले स्थान पर रहता है। लोगों को अपने काम को बेहतर ढंग से/ज्यादा तेज़ी से/ और ज्यादा चालाकी से करने के लिए तकनीकी और व्यापार के जिस मेल की ज़रुरत होती है वो MIS देता है। जानकारी सभी संगठनों को जिंदा रखने के लिए ज़रूरी खून की तरह है - और यह बात वर्तमान समय में पहले से भी ज्यादा सच है। MIS व्यवसायी प्रणाली विश्लेषक, परियोजना प्रबन्धक,प्रणाली प्रशासक आदि रूपों में कार्य करते हैं, इन रूपों में वो पूरे संगठन के कर्मचारियों और प्रबन्धन से सीधे बात करते हैं। \"\n\nशुरू में, व्यापार और अन्य संगठनों में, आंतरिक रिपोर्ट सिर्फ निश्चित समयांतराल पर हाथ से बनायीं जाती थी। ये रिपोर्ट लेखा प्रणाली के आधार पर और कुछ अन्य आंकड़ों को शामिल करके तैयार की जाती थी और प्रबन्ध प्रदर्शन के बारे में इसके द्वारा दी जाने वाली सूचना सीमित और विलम्बित होती थी। \nपहले, संगठन की आवश्यकता के अनुसार लोगों द्वारा आंकड़ों को व्यक्तिगत रूप से अलग करना पड़ता था। बाद में, आंकड़ों और सूचनाओं को अलग किया जाता था और ढेर सारे आंकड़े इकट्ठा करने की बजाय केवल महत्वपूर्ण और सटीक आंकड़ों को संग्रहित किया जाता था।\n\nअपनी प्रारम्भिक अवस्था में, व्यापार कंप्यूटर पेरोल के अभिकलन और देय तथा प्राप्य खातों की निगरानी रखने के व्यावहारिक कार्य के लिए प्रयोग किया जाता था। जैसे जैसे प्रबन्धकों को बिक्री, वस्तु सूची और अन्य आंकड़े देने वाले ऐसे अनुप्रयोग विकसित हुए जो किसी उद्योग के प्रबन्धन में सहायता दे सकते हैं, वैसे वैसे इस तरह के अनुप्रयोगों का वर्णन करने के लिए \"MIS\" शब्द सामने आया। आज, यह शब्द मोटे तौर पर कई संदर्भों के लिए प्रयोग होता है जिनमें शामिल हैं (लेकिन ये सिर्फ इन तक ही सीमित नहीं है): निर्णय समर्थन प्रणाली, संसाधन और लोगों के प्रबन्धन अनुप्रयोग, परियोजना प्रबन्धन और आंकड़ों की पुनः प्राप्ति के अनुप्रयोग।\n\n'MIS' प्रबन्धन के कार्यों को करने के लिए ज़रूरी सूचनाओं के रूप में आंकड़ों को इकट्ठा करने, उन्हें प्रसंस्कृत करने, उनका भण्डारण करने और उनका प्रसार करने के लिए प्रयोग होने वाली एक सुनियोजित प्रणाली है। एक तरह से यह उन गतिविधियों की रिपोर्ट है जिनकी योजना बनाई गई थी और जिनका कार्यान्वयन किया गया। फिलिप कोटलर के अनुसार, \"एक विपणन सूचना प्रणाली लोगों, उपकरणों और ऐसी प्रक्रियाओं से मिलकर बनती है जो विपणन निर्णयकर्ताओं के लिए ज़रूरी सटीक सूचना इकट्ठा करने, अलग करने, उनका विश्लेषण करने, आकलन करने और समय पर उनका वितरण करने का कार्य करती हैं। \" \n\"MIS\" और \"सूचना प्रणाली\" ये शब्द अक्सर एक दुसरे के लिए भ्रम पैदा करते हैं। सूचना प्रणाली में ऐसी प्रणालियाँ शामिल हैं जो निर्णय लेने में मदद करने से अभिप्रेत नहीं हैं। अध्ययन के क्षेत्र में MIS की व्याख्या कभी कभी सीमित अर्थ में एक सूचना प्रौद्योगिकी प्रबन्धन के रूप में की जाती है। अध्ययन के उस क्षेत्र को कंप्यूटर विज्ञान समझने का भ्रम नहीं करना चाहिए। आईटी सेवा प्रबन्धन एक व्यवसायी-केन्द्रित शाखा है। MIS भी उद्योग संसाधन योजना(ERP) से कुछ अलग है क्योंकि ERP में ऐसे तत्व भी शामिल हैं जो आवश्यक रूप से निर्णय लेने में मदद करने पर केन्द्रित नहीं हैं।\n\nप्रोफेसर एलेन एस ली का कहना है कि \"\"सूचना प्रणालियों के क्षेत्र में अनुसंधान तकनीकी प्रणाली या सिर्फ सामाजिक प्रणाली, या उन दोनों से ही ज्यादा चीज़ों का परीक्षण करता है; इसके अतिरिक्त, यह उन दोनों की आपस में होने वाली क्रिया से उत्पन्न होने वाली अनोखी घटना की जांच करता है। \"\"\n\n\n", "id": "188427", "title": "प्रबंधन सूचना प्रणाली"}
{"url": "https://hi.wikipedia.org/wiki?curid=188428", "text": "अनुक्रम आरेख (Sequence diagram)\n\nएकीकृत मॉडलिंग भाषा (Unified Modelling Language) (UML) में एक अनुक्रम आरेख (sequence diagram) एक प्रकार का इंटरेक्शन आरेख है जो यह दर्शाता है कि प्रक्रियाएं (Processes) एक दूसरे के साथ कैसे और किस क्रम में ऑपरेट होती हैं। यह एक संदेश अनुक्रम चार्ट (Message Sequence Chart) का एक निर्माण है। \n\nअनुक्रम आरेख को कभी कभी घटना का पता लगाने वाला आरेख, या घटना परिदृश्य और समय आरेख कहा जाता है। \n\nएक अनुक्रम आरेख सामानांतर उर्ध्व रेखाओं के रूप में (\"जीवनरेखाओं\") भिन्न प्रक्रियाओं और ऑब्जेक्ट्स को दर्शाता है, जो एक साथ रहते हैं और क्षैतिज तीरों के रूप में, उनके बीच उस क्रम में सन्देश का विनिमय होता है, जिसमें वे उत्पन्न होते हैं। \n\nउदाहरण के लिए, दायीं ओर UML 1.x आरेख एक (साधरण) \"रेस्तरां प्रणाली\" के सन्देश के अनुक्रम का वर्णन करता है। \n\nUML 2.0 अनुक्रम आरेख UML 1.x अनुक्रम आरेख के सामान संकेतन का समर्थन करता है जिसमें घटनाओं के मानक प्रवाह के लिए मोडलिंग की विभिन्नताओं का समर्थन भी शामिल है। \n\nयदि समय रेखा एक ऑब्जेक्ट की है तो यह एक भूमिका को दर्शाती है। ध्यान दें कि उदाहरण के नाम को खाली छोड़ देना अनाम और बेनाम उदाहरणों का प्रतिनिधित्व करता है। \n\nइंटरेक्शन का डिस्प्ले करने के लिए संदेशों का उपयोग किया जाता है। ये सन्देश नामों के साथ क्षैतिज तीर हैं जिन्हें उनके ऊपर लिखा गया है। \n\nसक्रियकरण बॉक्स, या विधि-कॉल बॉक्स, अपारदर्शी आयत हैं, जिन्हें सन्देश की प्रतिक्रिया में प्रदर्शित की जाने वाली प्रक्रियाओं को अभिव्यक्त करने के लिए जीवनरेखाओं के शीर्ष पर चित्रित किया जाता है। (UML में निष्पादन विनिर्देशन). \n\nखुद ऑब्जेक्ट को कॉल करने वाली विधियां संदेशों का उपयोग करती हैं और प्रोसिसंग के अगले स्तर को इंगित करने के लिए किसी अन्य के शीर्ष पर नए सक्रियण बॉक्स जोड़ती है। \n\nजब एक ऑब्जेक्ट नष्ट हो जाता है (मेमोरी से हटा दिया जाता है), जीवन रेखा के शीर्ष पर एक X चित्रित किया जाता है और डेश युक्त रेखाएं इसके नीचे चित्रित की जाती हैं (हालांकि ऐसा पहले उदाहरण के मामले में नहीं होता है). यह या तो खुद ऑब्जेक्ट से या किसी ओर से एक सन्देश का परिणाम होना चाहिए. \n\nआरेख के बाहर से भेजा गया सन्देश एक भरे हुए वृत्त से उत्पन्न होने वाले सन्देश के द्वारा अभिव्यक्त किया जा सकता है, (UML में \"found message\") या एक अनुक्रम आरेख की सीमा से अभिव्यक्त किया जा सकता है (UML में \"gate\"). \n\nUML 2 ने अनुक्रम आरेख की क्षमताओं में कई महत्त्वपूर्ण सुधार किये हैं। इन में से अधिकांश सुधार \"इंटरेक्शन टुकड़ों\" के विचार पर आधारित हैं जो एक बंद इंटरेक्शन के छोटे टुकड़ों को अभिव्यक्त करते हैं। एकाधिक इंटरेक्शन टुकड़ों को संयोजित करके कई प्रकार के \"संयोजित टुकड़े\" बनाये जाते हैं, जिनका उपयोग इंटरेक्शन के मॉडल के लिए किया जाता है, जिसमें समांतरता, कंडीशनल शाखाएं, वैकल्पिक इंटरेक्शन अदि शामिल हैं। \n\nकुछ प्रणालियों गतिशील सरल व्यवहार किया है कि वस्तुओं या प्रक्रियाओं का एक छोटा सा, निर्धारित संख्या के बीच संदेशों की विशिष्ट दृश्यों के रूप में व्यक्त कर सकते हैं। ऐसे मामलों दृश्य चित्र में पूरी तरह से सिस्टम के व्यवहार निर्दिष्ट कर सकते हैं। अक्सर, व्यवहार अधिक जटिल होता है, उदाहरण के लिए, जब संचार ऑब्जेक्ट का सेट बड़ा ओर अत्यधिक परिवर्तनशील हो, तब कई शाखा बिंदु होते हैं, (उदाहरण अपवाद), जब जटिल अंकन या तुल्यकालन के मुद्दे जैसे संसाधन पुनरुक्तियां हों. \n\n", "id": "188428", "title": "अनुक्रम आरेख (Sequence diagram)"}
{"url": "https://hi.wikipedia.org/wiki?curid=188429", "text": "डीएचसीपी\n\nडायनेमिक होस्ट कान्फिगरेशन प्रोटोकॉल (डीएचसीपी) उपकरणों \"(डीएचसीपी क्लाइंट)\" द्वारा प्रयुक्त होने वाला कंप्यूटर नेटवर्किंग प्रोटोकॉल है जो गंतव्य होस्ट पर आई पी एड्रेस को डायनेमिक ढंग से वितरित करता है। \nअक्टूबर 1993 में RFC 1531 ने Bootstrap प्रोटोकॉल (BOOTP) के पश्चात् डीएचसीपी को एक मानक ट्रैक प्रोटोकॉल के रूप में परिभाषित किया है। 1997 में जारी किया गया अगला अपडेट RFC 2131, इंटरनेट प्रोटोकॉल संस्करण 4 (IPv4) नेटवर्क के लिए डीएचसीपी की वर्तमान परिभाषा है। डीएचसीपी के IPv6 (डीएचसीपीv6) के लिए एक्सटेंशन RFC 3315 में प्रकाशित किए गए थे।\n\nडायनेमिक होस्ट कान्फिगरेशन प्रोटोकॉल एक या एक से अधिक दोष सहिष्णु-डीएचसीपी सर्वर के नेटवर्क उपकरणों के लिए नेटवर्क-पैरामीटर को स्वचालित ढंग से निर्धारित करता है। यहां तक कि छोटे नेटवर्क में, डीएचसीपी उपयोगी है क्योंकि यह नेटवर्क में नई मशीनों को जोड़ना आसान बना सकता है।\n\nजब एक डीएचसीपी-कॉन्फ़िगर क्लाइंट (एक कंप्यूटर या कोई अन्य नेटवर्क-युक्त उपकरण) एक नेटवर्क से जुड़ता है, डीएचसीपी क्लाइंट DHCP सर्वर से आवश्यक जानकारी के लिए एक प्रसारण क्वेरी भेजता है। डीएचसीपी सर्वर IP एड्रेस और क्लाइंट कॉन्फ़िगरेशन पैरामीटर की जानकारियों का एक समूह एकत्रित करता है जैसे कि डिफ़ॉल्ट गेटवे, डोमेन नाम, DNS सर्वर अन्य सर्वर जैसे टाइम सर्वर, और दूसरे. एक वैध अनुरोध प्राप्त होने पर, सर्वर कंप्यूटर को एक आईपी एड्रेस, एक लीज़ (जितने समय तक आबंटन मान्य है) और अन्य आईपी कॉन्फ़िगरेशन पैरामीटर जैसे कि सबनेट मास्क और डिफ़ॉल्ट गेटवे निर्दिष्ट करता है। आमतौर पर बूटिंग के तुरंत बाद क्वेरी की शुरुआत हो जाती है और यह क्लाइंट द्वारा अन्य होस्ट के साथ आईपी आधारित संचार शुरू होने से पहले पूरी होनी चाहिए।\n\nकार्यान्वयन के आधार पर, डीएचसीपी सर्वर तीन तरीकों से आईपी आबंटन कर सकते हैं:\n\n\nडीएचसीपी IANA द्वारा निर्दिष्ट उन्हीं दो पोर्ट का प्रयोग BOOTP के लिए करता है : सर्वर साइड के लिए 67/udp और क्लाइंट साइड के लिए 68/udp.\n\nडीएचसीपी आपरेशन के चार बुनियादी चरण हैं : आईपी खोज, आईपी लीज़ प्रस्ताव, आईपी अनुरोध और आईपी लीज़ स्वीकृति.\n\nक्लाइंट फिज़िकल सबनेट पर उपलब्ध डीएचसीपी सर्वर को खोजने के लिए संदेश प्रसारित करता है। नेटवर्क एडमिनिस्ट्रेटर एक स्थानीय रूटर को एक अलग सबनेट से डीएचसीपी के पैकेट को एक DHCP सर्वर पर आगे भेजने के लिए कॉन्फ़िगर कर सकते हैं। क्लाइंट द्वारा की गयी इस क्रिया के फलस्वरूप 255.255.255.255 या विशिष्ट सबनेट प्रसारण एड्रेस के साथ एक यूज़र डाटाग्राम प्रोटोकॉल (UDP) पैकेट बनता है।\n\nएक डीएचसीपी क्लाइंट अपने पिछले ज्ञात आईपी पते (नीचे दिए गये उदाहरण में, 192.168.1.100) के लिए भी अनुरोध कर सकता है। यदि क्लाइंट उस नेटवर्क से जुड़ा रहता है जिसके लिए यह आईपी वैध है, तो सर्वर अनुरोध स्वीकार कर सकता है। अन्यथा, यह निर्भर करता है कि सर्वर को अधिकृत रूप में सेट किया गया है या नहीं। एक आधिकारिक सर्वर अनुरोध को अस्वीकार कर देगा, जिससे क्लाइंट तुरंत एक नया आईपी एड्रेस पूछेगा. एक गैर आधिकारिक सर्वर अनुरोध को केवल अनदेखा कर देता है, जिससे क्लाइंट को एक नया अनुरोध भेजने और नया आईपी एड्रेस पूछने के लिए कार्यान्वयन पर निर्भर समय मिल जाता है।\n\nजब एक डीएचसीपी सर्वर क्लाइंट से एक आईपी लीज़ का अनुरोध प्राप्त करता है, यह क्लाइंट के लिए एक IP एड्रेस सुरक्षित रखता है और क्लाइंट को एक डीएचसीपीOFFER संदेश भेज कर आईपी लीज़ की पेशकश करता है। इस संदेश में क्लाइंट का मैक एड्रेस, सर्वर द्वारा प्रस्तावित आईपी एड्रेस, सबनेट मास्क, लीज़ की अवधि और प्रस्ताव भेजने वाले सर्वर का आईपी एड्रेस होता है।\n\nसर्वर CHADDR (क्लाइंट हार्डवेयर एड्रेस) फील्ड में निर्दिष्ट क्लाइंट के हार्डवेयर एड्रेस के आधार पर कॉन्फ़िगरेशन निर्धारित करता है। यहाँ सर्वर 192.168.1.1, YIADDR फील्ड में में आईपी पता निर्दिष्ट (आपका आईपी एड्रेस) करता है।\n\nएक क्लाइंट कई सर्वरों से डीएचसीपी प्रस्ताव प्राप्त सकता है, लेकिन यह केवल एक डीएचसीपी प्रस्ताव स्वीकार करेगा और एक DHCP अनुरोध संदेश प्रसारित करेगा। अनुरोध में ट्रांज़ेक्शन आईडी फील्ड के आधार पर, सर्वरों को यह सूचित किया जाता है कि किसका प्रस्ताव क्लाइंट ने स्वीकार कर लिया है। जब अन्य डीएचसीपी सर्वर यह संदेश प्राप्त करते हैं, वे क्लाइंट को दिए गये किसी भी प्रस्ताव को वापिस ले सकते हैं और प्रस्तावित एड्रेस को उपलब्ध आईपी पूल में भेज सकते हैं।\n\nजब डीएचसीपी सर्वर क्लाइंट से डीएचसीपीREQUEST संदेश प्राप्त करता है, कॉन्फ़िगरेशन प्रक्रिया अपने अंतिम चरण में प्रवेश करती है। स्वीकृति चरण में क्लाइंट को एक डीएचसीपीACK पैकेट भेजा जाता है। इस पैकेट में लीज़ की अवधि और क्लाइंट द्वारा पूछी जा सकने वाली अन्य कॉन्फ़िगरेशन सम्बंधित जानकारी शामिल होती है। इस बिंदु पर, IP कॉन्फ़िगरेशन प्रक्रिया पूरी हो जाती है।\n\nप्रोटोकॉल डीएचसीपी क्लाइंट से सहमत मानकों के अनुरूप अपने नेटवर्क इंटरफेस को कॉन्फ़िगर करने की उम्मीद करता है।\n\nक्लाइंट द्वारा एक आईपी एड्रेस प्राप्त करने के बाद, डीएचसीपी सर्वरों द्वारा एड्रेस भण्डारण की ओवरलैपिंग के कारण उत्पन्न आईपी सम्बंधित भिडंत से बचने के लिए, क्लाइंट एड्रेस रेज़ोल्यूशन प्रोटोकॉल (ARP) का प्रयोग कर सकता है।\n\nएक डीएचसीपी क्लाइंट सर्वर द्वारा दी गयी मूल डीएचसीपीOFFER जानकारी के अलावा और अधिक जानकारी के लिए अनुरोध कर सकता है। क्लाइंट किसी विशेष आवेदन के लिए डाटा पुनः भेजने का अनुरोध भी कर सकता है। उदाहरण के लिए, ब्राउज़र WPAD के द्वारा वेब प्रॉक्सी सेटिंग्स को प्राप्त करने के लिए \"डीएचसीपी इन्फोर्म\" का प्रयोग करते हैं। इस तरह के अनुरोधों से DHCP सर्वर अपने डेटाबेस में आईपी समाप्ति समय को रिफ्रेश नहीं करता है।\n\nक्लाइंट डीएचसीपी सर्वर से DHCP सूचना जारी करने के लिए अनुरोध भेजता है और क्लाइंट अपना आईपी एड्रेस डीएक्टिवेट/निष्क्रिय कर देता है। चूंकि क्लाइंट उपकरण आम तौर पर यह नहीं जानते कि उपयोगकर्ता उन्हें नेटवर्क से कब हटा सकते हैं, प्रोटोकॉल \"डीएचसीपी रिलीज\" भेजने का समर्थन नहीं करता.\n\nएक डीएचसीपी सर्वर क्लाइंट के लिए वैकल्पिक कॉन्फ़िगरेशन पैरामीटर प्रदान कर सकते हैं। RFC 2132 इंटरनेट असाईन्ड नंबर ऑथोरिटी (IANA) - डीएचसीपी और BOOTP पैरामीटर द्वारा परिभाषित उपलब्ध DHCP विकल्पों का वर्णन करता है।\n\nएक डीएचसीपी क्लाइंट डीएचसीपी सर्वर के द्वारा उपलब्ध कराए गए पैरामीटरों को चुन सकता है, उनमे हेरफेर कर सकता है और उन्हें ओवरराईट कर सकता है।\n\nवेंडर को पहचानने तथा एक डीएचसीपी क्लाइंट की कार्यक्षमता को जानने के लिए विकल्प मौजूद है। जानकारी विभिन्न लम्बाई की कैरेक्टर स्ट्रिंग या ओक्टेट्स के रूप में हो सकती है जिसका अर्थ डीएचसीपी क्लाइंट के वेंडर द्वारा निर्दिष्ट होता है। एक तरीका जिसका प्रयोग डीएचसीपी क्लाइंट, सर्वर से सम्बन्ध स्थापित करने के लिए करते हैं, में एक विशेष प्रकार के हार्डवेयर या फर्मवेयर का प्रयोग अपने डीएचसीपी अनुरोध में वैल्यू सेट करने के लिए किया जाता है जिसे वेंडर क्लास आईडेन्टीफायर (VCI) (विकल्प 60) कहा जाता है। यह पद्धति डीएचसीपी सर्वर को दो प्रकार की क्लाइंट मशीनों में अंतर करने के लिए सक्षम बनाती है और उचित ढंग से दो प्रकार के मोडेम से अनुरोध को क्रियान्वित करती है। कुछ तरह के सेट-टॉप बॉक्स भी डीएचसीपी सर्वर को हार्डवेयर के प्रकार और उपकरण की कार्यक्षमता के बारे में सूचित करने के लिए VCI (विकल्प 60) को सेट करते हैं। इस विकल्प द्वारा सेट की गयी वैल्यू डीएचसीपी सर्वर को किसी भी अतिरिक्त जानकारी की आवश्यकता के लिए संकेत देती है जिसे क्लाइंट एक डीएचसीपी प्रतिक्रिया में चाहता है।\n\nछोटे नेटवर्क में डीएचसीपी आमतौर पर प्रसारण का उपयोग करता है। हालांकि, कुछ परिस्थितियों में, यूनिकास्ट एड्रेस का प्रयोग किया जाएगा, उदाहरण के लिए: जब नेटवर्क में एक सिंगल डीएचसीपी सर्वर हो जो एक से अधिक सबनेट के लिए आईपी एड्रेस प्रदान करता है। जब ऐसे सबनेट के लिए रूटर एक डीएचसीपी प्रसारण प्राप्त करता है, यह इसे यूनिकास्ट में बदल देता है। (कॉन्फ़िगर किये गये डीएचसीपी सर्वर के एक गंतव्य मैक/आईपी एड्रेस के साथ रूटर का ही स्रोत मैक/आईपी एड्रेस)। इस संशोधित अनुरोध का GIADDR फील्ड को उस रूटर के इंटरफेस पर भेजा जाता है जिस पर इसने मूल डीएचसीपी अनुरोध प्राप्त किया था। DHCP सर्वर GIADDR फील्ड का उपयोग मूल उपकरण के सबनेट की पहचान के लिए करता है ताकि यह सही पूल से एक आईपी एड्रेस चुन सके। डीएचसीपी सर्वर इसके बाद डीएचसीपी OFFER को यूनिकास्ट के माध्यम से रूटर पर वापस भेजता है। इसके बाद रूटर डीएचसीपी OFFER को एक प्रसारण में बदलता है और इसे मूल उपकरण के इंटरफेस पर भेज देता है।\n\nनेटवर्क सुरक्षा के एक महत्वपूर्ण मुद्दा बनने से पहले \nही बुनियादी डीएचसीपी प्रोटोकॉल एक मानक बन गया है: इसमें कोई सुरक्षा विशेषताएं शामिल नहीं हैं और इस पर दो प्रकार के संभावित हमले हो सकते हैं:\n\n\nइन खतरों से निपटने के लिए RFC 3118 (\"डीएचसीपी संदेशों के लिए प्रमाणीकरण\") ने DHCP संदेशों में प्रमाणीकरण जानकारी शुरू की, जिसने क्लाइंट और सर्वर को अवैध स्रोतों से प्राप्त होने वाली जानकारी को अस्वीकार करने की इजाजत दी। हालांकि इस प्रोटोकॉल का समर्थन व्यापक है, क्लाइंट और सर्वरों की एक बड़ी संख्या अभी भी प्रमाणीकरण का पूरी तरह से समर्थन नहीं कर रही है, जिससे सर्वरों को उन क्लाइंटों का समर्थन करने के लिए मज़बूर होना पड़ रहा है जो इस सुविधा का समर्थन नहीं करते हैं। परिणामस्वरूप, अन्य सुरक्षा उपाय (जैसे IPsec) आमतौर पर डीएचसीपी सर्वर में यह सुनिश्चित करने के लिए लागू किये जाते हैं कि केवल प्रमाणीकृत क्लाइंट और सर्वर की ही नेटवर्क तक पहुँच हो।\n\nएड्रेस DNS सर्वर से डायनेमिक रूप से जुड़े होने चाहियें, ताकि समस्या का निवारण एक संभावित अज्ञात एड्रेस के बजाय नाम द्वारा हो। प्रभावी डीएचसीपी-DNS लिंक के लिए मैक एड्रेस या स्थानीय नाम की आवश्यकता होती है जो उस DNS को भेजा जाता है जो फिजिकल होस्ट, आईपी एड्रेस और दूसरे पैरामीटर जैसे कि डिफ़ॉल्ट गेटवे, सबनेट मास्क और डीएचसीपी सर्वर से DNS सर्वर के आईपी एड्रेस की विशिष्ट पहचान करता है। डीएचसीपी सर्वर सुनिश्चित करता है कि सभी IP एड्रेस अलग हों, अर्थात् जब तक पहले क्लाइंट का असाइन्मेंट वैध है (इसकी \"लीज़\" समाप्त नहीं हुई है) तब तक आईपी एड्रेस दूसरे क्लाइंट को नहीं सौंपा जाए. इस प्रकार आईपी एड्रेस पूल प्रबंधन एक सर्वर द्वारा किया जाता है ना कि एक एडमिनिस्ट्रेटर द्वारा. \n\n", "id": "188429", "title": "डीएचसीपी"}
{"url": "https://hi.wikipedia.org/wiki?curid=188432", "text": "हिन्दी से पंजाबी यान्त्रिक अनुवादक\n\nहिन्दी से पंजाबी यान्त्रिक अनुवादक, पंजाब विश्वविद्यालय, पटियाला में डा गुरप्रीत सिंह और डा विशाल गोयल द्वारा विकसित किया था, जिसका उद्देश्य हिन्दी पाठ का पंजाबी पाठ मे अनुवाद करना था। यह सीधी अप्रोच पर आधारित है। इसमे पूर्वप्रक्रमण (पाठ सामान्यिकरण, विन्यास प्रतिस्थापन, व्यक्तिवाचक संज्ञा प्रतिस्थापन), अनुवाद इन्जन (उपनाम पहचान, शीर्षक पहचान, शब्दकोश खोजन, शब्दार्थ असंदिग्धता, रूपान्तरण विश्लेषण, लिप्यन्तरण) और पश्चातवर्ती प्रक्रमण मापांक सम्मिलित हैं। यह अनुवादक उपयोग हेतु ऑनलाइन उपलब्ध है। इसकी सुबोधता परीक्षण शुद्धता ९४% है। इसके विकासकर्ता अभी भी इसकी शुद्धता सुधारने पर काम कर रहे हैं।\n\n\n", "id": "188432", "title": "हिन्दी से पंजाबी यान्त्रिक अनुवादक"}
{"url": "https://hi.wikipedia.org/wiki?curid=188434", "text": "राज्य पुनर्गठन आयोग\n\nभारत के स्वतंत्र होने के बाद भारत सरकार ने अंग्रेजी राज के दिनों के 'राज्यों' को भाषायी आधार पर पुनर्गठित करने के लिये राज्य पुनर्गठन आयोग (States Reorganisation Commission) की स्थापना की। 1950 के दशक में बने पहले राज्य पुनर्गठन आयोग की सिफारिश में राज्यों के बंटवारे का आधार भाषाई था। इसके पीछे तर्क दिया गया कि स्वतंत्रता आंदोलन में यह बात उठी थी कि जनतंत्र में प्रशासन को आम लोगों की भाषा में काम करना चाहिए, ताकि प्रशासन लोगों के नजदीक आ सके।\n\nअंग्रेजों से पहले का भारत 21 प्रशासनिक इकाइयों (सूबों) में बँटा हुआ था। इनमें से कई सूबों की सांस्कृतिक पहचान सुस्पष्ट थी और कुछ में संस्कृतियों का मिश्रण था। किन्तु भारत को अपना उपनिवेश बनाने के बाद अंग्रेजों ने प्रशासनिक सुविधा का खयाल करते हुए मनमाने तरीके से भारत को नये सिरे से बड़े-बड़े प्रांतों में बाँटा। एक भाषा बोलने वालों की भू-क्षेत्रीय समरसता पूरी तरह भंग कर दी गयी। बहुभाषी व बहुजातीय प्रांत बनाये गये। इतिहासकारों की मान्यता है कि भले ही इन प्रांतों को ‘फूट डालो और राज करो’ के हथकंडे का इस्तेमाल करके नहीं बनाया गया था, पर उनमें अपनी सत्ता टिकाये रखने के लिए अंग्रेजों ने इस नीति का जम कर उपयोग किया। \n\n१९२० के दशक में जैसे ही गाँधी के हाथ में कांग्रेस का नेतृत्व आया, आजादी के आंदोलन की अगुआयी करने वाले लोगों को लगा कि जातीय-भाषाई अस्मिताओं पर जोर दे कर वे उपनिवेशवाद विरोधी मुहिम को एक लोकप्रिय जनाधार दे सकते हैं। अतः कांग्रेस ने अंग्रेजों द्वारा रचे गये ‘औपनिवेशिक प्रांत’ की जगह ख़ुद को ‘प्रदेश’ नामक प्रशासनिक इकाई के इर्द-गिर्द संगठित किया। यह ‘प्रदेश’ नामक इकाई अपने बुनियादी चरित्र में अधिक लोकतांत्रिक, सांस्कृतिक (जातीय और भाषाई) अस्मिता के प्रति अधिक संवेदनशील और क्षेत्रीय अभिजनों की राजनीतिक महत्त्वाकांक्षाओं के प्रति जागरूक थी। इस तरह 'नये भारत' की कल्पनाशीलता को उसका आधार मिला। कांग्रेस के इस पुनर्गठन के बाद राष्ट्रीय आंदोलन भाषाई अस्मिताओं से सुनियोजित पोषण प्राप्त करने लगा। प्रथम असहयोग आंदोलन की जबरदस्त सफलता के पीछे मुख्य कारण यही था।\n\n१९२८ में मोतीलाल नेहरू की अध्यक्षता में एक समिति गठित की गई, जिसे काग्रेस का पूरा समर्थन था। इस समिति ने भाषा, जन-इच्छा, जनसंख्या, भौगोलिक और वित्तीय स्थिति को राज्य के गठन का आधार माना।\n\n1947 में भारत को आजादी मिलते ही भारत के सामने 562 देशी रियासतों के एकीकरण व पुनर्गठन का सवाल मुंह बाए खड़ा था। इसे ध्यान में रखते हुए इसी साल श्याम कृष्ण दर आयोग का गठन किया गया। दर आयोग ने भाषाई आधार पर राज्यों के पुनर्गठन का विरोध किया था। उसका मुख्य जोर प्रशासनिक सुविधाओं को आधार बनाने पर था। किन्तु तत्कालीन जनाकाक्षाओं को देखते हुए ही तत्काल उसी वर्ष जेबीपी आयोग (जवाहर लाल नेहरू, बल्लभभाई पटेल, पट्टाभिसीतारमैया) का गठन किया गया। जिसने प्रभावित जनता की आपसी सहमति, आर्थिक और प्रशासनिक व्यवहार्यता पर जोर देते हुए भाषाई आधार पर राज्यों के गठन का सुझाव दिया। इसके फलस्वरूप सबसे पहले 1953 में आंध्र प्रदेश का तेलुगुभाषी राज्य के तौर पर गठन किया गया। ध्यातव्य है कि सामाजिक कार्यकर्ता पोट्टी श्रीरामलू की मद्रास से आंध्र प्रदेश को अलग किए जाने की मांग को लेकर 58 दिन के आमरण अनशन के बाद मृत्यु हो गयी थी जिसने अलग तेलुगू भाषी राज्य बनाने पर मजबूर कर दिया था।\n\n22 दिसम्बर 1953 में न्यायाधीश फजल अली की अध्यक्षता में प्रथम राज्य पुनर्गठन आयोग का गठन हुआ। इस आयोग के तीन सदस्य - न्यायमूर्ति फजल अली, हृदयनाथ कुंजरू और केएम पाणिक्कर थे। इस आयोग ने 30 सितंबर 1955 को अपनी रिपोर्ट सौंपी। इस आयोग ने राष्ट्रीय एकता, प्रशासनिक और वित्तीय व्यवहार्यता, आर्थिक विकास, अल्पसंख्यक हितों की रक्षा तथा भाषा को राज्यों के पुनर्गठन का आधार बनाया। सरकार ने इसकी संस्तुतियों को कुछ सुधार के साथ मंजूर कर लिया। जिसके बाद 1956 में राज्य पुनर्गठन अधिनियम संसद ने पास किया। इसके तहत 14 राज्य तथा नौ केंद्र शासित प्रदेश बनाए गए। फिर 1960 में पुनर्गठन का दूसरा दौर चला। 1960 में बम्बई राज्य को विभाजित करके महाराष्ट्र और गुजरात का गठन हुआ। 1963 में नगालैंड गठित हुआ। 1966 में पंजाब का पुनर्गठन हुआ और उसे पंजाब, हरियाणा और हिमाचल प्रदेश में तोड़ दिया गया। 1972 में मेघालय, मणिपुर और त्रिपुरा बनाए गए। 1987 में मिजोरम का गठन किया गया और केन्द्र शासित राज्य अरूणाचल प्रदेश और गोवा को पूर्ण राज्य का दर्जा दिया गया। वर्ष 2000 में उत्तराखण्ड, झारखण्ड और छत्तीसगढ़ अस्तित्व में आए।\n\n", "id": "188434", "title": "राज्य पुनर्गठन आयोग"}
{"url": "https://hi.wikipedia.org/wiki?curid=188446", "text": "संगीत गोष्ठी\n\nपहले गायक या वादक अपने गायन या वादन का प्रदर्शन राजाओं या रईसों के सम्मुख करता था अथवा किसी धार्मिक उत्सव के समय मंदिरों में करता था। कभी-कभी वह मेले इत्यादि में भी जाकर अपनी कला का प्रदर्शन करता था। किंतु उसके पास ऐसा कोई साधन नहीं था जिसके द्वारा वह संगीत के एक पूर्वनिर्धारित कार्यक्रम को जनता के सामने प्रस्तुत कर सके।\nयूरोप में इंग्लैंड, फ्रांस, जर्मनी, इटली, इत्यादि देशों में संगीतगोष्ठी का आयोजन प्रारंभ हुआ। इसे \"कंसर्ट\" (concert) कहते हैं। संगीत सभाएँ या संगीत विद्यालय अथवा कुछ व्यवसायी लोगों ने संगीतगोष्ठी का आयोजन प्रारंभ किया। किसी अच्छे कलाकार या कलाकारों के गायन वादन का कार्यक्रम किसी बड़े भवन में संपन्न होता था। इस संगीतगोष्ठी में जनता का प्रवेश टिकट या चंदे के द्वारा होने लगा। इस प्रकार की संगीतगोष्ठियाँ अमरीका और अन्य देशों में प्रारंभ हुई। बड़े बड़े नगरों में इस प्रकार की गोष्ठियों के लिए विशाल गोष्ठीभवन (concert hall) या सभाभवन (Auditorium) बन गए। भारत में इस प्रकार की संगीतगोष्ठी का आयोजन बंबई, पूना, कलकत्ता इत्यादि बड़े नगरों में प्रारंभ हो गया है। इन संगीतगोष्ठियों के अतिरिक्त भारत में कई स्थानों में संगीतोत्सव या संगीतपरिषदों का आयोजन भी होता है जिनमें बहुत से कलाकार एकत्र होते है और उनका कार्यक्रम प्रस्तुत किया जाता है। इनमें श्रोताओं का प्रवेश टिकट द्वारा होता है।\n\nयूरोप के 18वीं शती में संगीतगोष्ठी के आयोजन और प्रबंध के लिए बहुत सी संस्थाएँ स्थापित हो गई। ये संस्थाएँ संगीतगोष्ठियों का आयोजन करने लगीं और संचित द्रव्य में से कलाकार तथा आयोजन और प्रबंध के लिए एक भाग लेने लगीं। सामंतों और रईसों का आश्रय समाप्त होने पर कलाकारों के कार्यक्रम के आयोजन के लिए स्थान स्थान पर संस्थाएँ स्थापित होने लगी और 19वीं शती तक इन संस्थाओं ने एक अंतरराष्ट्रीय व्यवसाय का रूप धारण कर लिया।\n\nसंगीतगोष्ठी के अर्थ के अतिरिक्त फ्रांस, जर्मनी और इटली में कंसर्ट एक विशिष्ट वाद्य-संगीत-प्रबंध के अर्थ में भी प्रयुक्त होता है।\n", "id": "188446", "title": "संगीत गोष्ठी"}
{"url": "https://hi.wikipedia.org/wiki?curid=188447", "text": "संघवाद\n\nसंघवाद (फेडलिज़्म) संवैधानिक राजसंचालन की उस प्रवृत्ति का प्रारूप है जिसके अंतर्गत विभिन्न राज्य एक संविदा द्वारा एक संघ की स्थापना करते हैं। इस संविदा के अनुसार एक संघीय सरकार एवं अनेक राज्य सरकारें संघ की विभिन्न इकाइयाँ हो जाती हैं। \n\nसामान्य रूप से प्रभुसत्ता का विभाजन संघीय एवं राज्यसरकारों के मध्य उनके संविधान में उल्लिखित होता है जो उस संविदा को अंतिम रूप से पुष्ट करता है। साधारणतया संघीय सरकार को ऐसे कार्यों के संचालन का भार दिया जाता है जिन्हें क्षेत्रविस्तार खर्चीला अथवा दुरूह होने के कारण राज्य स्वयं चलाने में कठिनाई प्रतीत करते हैं। अत: इन कार्यों के चलाने के लिए वे सब इकाइयाँ प्रतीत करते हैं। अत: इन कार्यों के चलाने के लिए वे सब इकाइयाँ अपनी राजशक्तियों का एक निश्चित भाग संघीय सरकार को अधिकार एवं साधन के रूप में प्रदान कर देते हैं। शेष अन्य विषयों में राज्य स्वयं कार्यभार वहन करते हैं एवं उसके प्रतिरूप अधिकार एवं साधन के रूप में प्रदान कर देते हैं। शेष अन्य विषयों में राज्य स्वयं कार्यभार वहन करते हैं एवं उसके प्रतिरूप अधिकार एवं साधन संविधान द्वारा लेते हैं। इस प्रकार एकात्मक संविधान (यूनिटरी संविधान) के विपरीत संघात्मक संविधान एक ही संविधान के अंतर्गत राजद्वै (डुवल पालिटी) को स्थापना करता है। परिणामस्वरूप ऐसे संघ के नागरिक दो प्रकार की सरकारों, संघीय एवं राज्य सरकारों के अधीनस्थ होते हैं। \n\nसंघात्मक संविधान में निम्नलिखित विशेषताएँ अपेक्षित होती हैं : \n\nइन विशेषताओं के साथ संघात्मक संविधान का एक आदर्श प्रारूप संयुक्त राज्य अमेरिका का संविधान है जिसका निर्माण सन् 1787 में 12 स्वतंत्र राष्ट्रों की संविदा के अनुसार हुआ था। इसके पश्चात् कनाडा, आस्ट्रेलिया, जर्मनी एवं फ्रांस इत्यादि के संघात्मक संविधानों का निर्माण हुआ। भारत का संविधान भी, जो सन् 1950 से लागू हुआ, संघात्मक संविधानों का एक नवीन दृष्टांत है।\n\nप्रधानत: भारत के संविधान में संघात्मक संविधान की सभी उपर्युक्त विशेषताएँ विद्यमान हैं। किंतु भारतीय संघात्मक संविधान में कुछ विशिष्ट प्राविधान है जिनका समावेश अन्य संविधानों के कार्यसंचालन से उत्पन्न कठिनाइयों को दृष्टिगत करके किया गया है। \n\nउदाहरणार्थ, सबसे विशिष्ट तथ्य यह है कि भारतीय संविधान संघात्मक होते हुए भी इसका निर्माण स्वतंत्र राष्ट्रों की किसी संविदा द्वारा नहीं हुआ है; बल्कि यह उन राज इकाइयों के मेल (यूनियन) से बना है जो परंतंत्र एकात्मक भारत के अंग के रूप में पहले से ही विद्यमान थे। दूसरी विशेषता यह है कि आपत्काल में भारतीय संविधान में एकात्मक संविधानों के अनुरूप केंद्र को अधिक शक्तिशाली बनाने के लिए प्रावधान निहित हैं। तृतीय विशेषता यह है कि केवल एक नागरिकता (भारतीय नागरिकता) का ही समावेश किया गया है तथा एक ही संविधान केंद्र तथा राज्य दोनों ही सरकारों के कार्यसंचालन के लिए व्यवस्थाएँ प्रदान करता है। इसके अतिरिक्त संविधान सभा के मतानुसार भारत एक शिशु गणतंत्र की अवस्था में है, अत: देश के तीव्र एवं सर्वतोमुखी विकास एवं उन्नति के लिए समय समय पर उपयुक्त प्रावधानों की आवश्यकता पड़ सकती है जिसके लिए संविधान संशोधन की तीन विभिन्न प्रक्रियाएँ दी गई हैं। केवल विशेष संघात्मक प्रावधानों के संशोधन के लिए ही राज्यों का मत आवश्यक है, बाकी संशोधन संसद् स्वयं कर सकती है। इस प्रकार संघात्मक संविधानों के विकास में भारतीय संविधान एक नई प्रवृत्ति, केंद्रीकरण, का सूत्रपात करता है।\n\n\n", "id": "188447", "title": "संघवाद"}
{"url": "https://hi.wikipedia.org/wiki?curid=188448", "text": "संचयिक विश्लेषण\n\nयदि ऐतिहासिक दृष्टि से देखा जाए, तो संचयिक विश्लेषण (Combinatinal Analysis) के अंतर्गत बहुत से विषय आते हैं, जैसे सारणिक (Determinants), प्रायिकता (Probability), स्थलाकृति विज्ञान (Topology) आदि किंतु अब इनमें से प्रत्येक विषय ने अपने लिए पृथक् स्थान बना लिया है। अब तो संचयिक विश्लेषण के अंतर्गत केवल वे ही प्रकरण आते हैं जिनमें किसी न किसी स्थल पर इस बात का विचार किया जाए कि किसी समस्या के हल करने की कितनी विधियाँ हैं, अथवा कोई काम कितने प्रकार से हो सकता है।\n\nउदाहरण 1. - मान लें, रेल के एक डिब्बे की शायिका (berth) पर चार आसन (seats) हैं, जिनपर निम्नलिखित संख्याएँ पड़ी हुई हैं :\nमान लें कि हमारे पास यात्री क और च हैं, तो प्रश्न यह है कि इन दो यात्रियों को शायिका पर कितने प्रकार से बैठाया जा सकता है। स्पष्ट है कि पहले यात्री क को हम चारों में से किसी भी आसन पर बैठा सकते हैं। इस प्रकार क को बैठाने की चार विधियाँ हुईं। मान लें, हमने क को आसन संख्या 1 पर बैठा दिया। अब च को बैठाने के लिए तीन आसन बचे। अत: च को तीनों में से किसी भी आसन पर बैठाया जा सकता है। अत: क को किसी एक आसन पर बैठाने पर च को बैठाने की तीन विधियाँ हुई ओर क को बैठाने के चार प्रकार हैं। अत: क और च दोनों को बैठाने की 4x3, अर्थात् 12 विधियाँ हुई, या यों कहिए कि क को बैठाने की विधियों और च को बैठाने की विधियों के 12 संचय हो सकते हैं। इसलिए इस विषय का नाम संचयिक विश्लेषण पड़ा। उपर्युक्त विधियाँ नीचे सारणी के रूप में दर्शाई गई हैं :\n\nउदाहरण 2 - तीन अंकों, 1, 3, 8, में से कोई दो लेने से कितनी संख्याएँ बन सकती हैं? स्पष्ट है कि निम्नलिखित संख्याएँ बनेंगी :\n\nइन संख्याओं की संख्या 6 है। यह संख्या 6 कहाँ से आई? उदाहरण 1. की भाँति तर्क करने से पता चलेगा कि प्रश्न का उत्तर 3x2 अर्थात् 6 ही होगा। इस उदाहरण में यह मान लिया गया है कि कोई भी अंक दुबारा नहीं लिया जाएगा, अन्यथा तीन संख्याएँ 11, 33, 88 और मिल जातीं अर्थात 9 तरीए हो जाते।\n\nस विभिन्न वस्तुओं में से ध वस्तुएँ लेने से कितने विन्यास बन सकते हैं? मान लें कि हमें इन ध स्थानों \nको स वस्तुओं में से एक एक वस्तु लेकर भरना है। पहले स्थान को भरने की स विधियाँ हैं, क्योंकि स वस्तुओं में से कोई भी एक लेकर हम उक्त स्थान पर बैठा सकते हैं।\n\nजब एक वस्तु से एक स्थान भर गया, तब दूसरे स्थान को भरने के लिए हमारे पास (स-१) वस्तुएँ बचीं। अत: दूसरा स्थान भरने की (स-१) विधियाँ हुईं। इस प्रकार प्रथम दोनों स्थान भरने की स (स-१) विधियाँ हो गई। इसी प्रकार प्रत्येक पग पर एक गुणनखंड बढ़ता जाएगा और अंत में ध स्थान भरने की निम्नलिखित विधियाँ प्राप्त होंगी :\n\nस=४, ध=२ रखने से उदाहरण १. का उत्तर (४)(३)=१२, आता है। इसी प्रकार स=३, ध=२ रखने से उदाहरण २. का उत्तर ६ आ जाता है।\n\nइन विन्यासों का 'क्रमचय' (Permutations) कहते हैं और उपर्युक्त फल इस प्रकार लिखा जाता है :\n\nअब मान लें, उदाहरण २. में हमारा प्रश्न यह हो कि तीन संख्याओं १, ३, ८ में से कितने प्रकार से हम दो संख्याएँ चुन सकते हैं, जो इसका यह अर्थ हुआ कि इस चुनाव में अंकों के क्रम का कोई विचार नहीं होगा। अत: इस चुनाव में १८ और ८१ को एक दूसरे से भिन्न नहीं माना जाएगा। स्पष्ट है कि केवल तीन चुनाव होंगे :-\n\nपारिभाषिक भाषा में हम कहेंगे कि इस प्रकार के केवल तीन संचय (कम्बिनेशन्स) होंगे।\n\nस विभिन्न वस्तुओं में से ध वस्तुएँ लेने पर कितने संचय बन सकते हैं?\n\nदृष्टांत के लिए मान लें कि स=४, ध=३, और वस्तुओं के स्थान पर हम चार अक्षर क, च, ट, त ले लें, तो स्पष्ट है कि इन अक्षरों में से तीन लेने से (४)(३)(२), अर्थात् २४, क्रमचय बनेंगे। इन २४ क्रमचयों में से कोई एक क्रमचय, ले लीजिए। क ट त, तीन अक्षरों के इस संचय से हम (३)(२), अर्थात् ६, क्रमचय बना सकते हैं :\n\nइसी प्रकार प्रत्येक संचय से ६ क्रमचय बनेंगे। अत: संचयों की संख्या= (क्रमचयों की संख्या) / ६। इसी प्रकार व्यापक दृष्टांत में प्रत्येक संचय से अनेक क्रमचय बनेंगे। यदि प्रत्येक संचय में ध अक्षर हैं, तो उक्त संचय से उतने क्रमचय बनेंगे जितने विन्यास ध अक्षरों के पारस्परिक हेरफेर से बनेंगे, अर्थात् ध (ध-१) (ध-२)। ...(ध-ध+१), अर्थात् फैक्टोरियल ध। अतः \n\n", "id": "188448", "title": "संचयिक विश्लेषण"}
{"url": "https://hi.wikipedia.org/wiki?curid=188449", "text": "भाई संतोख सिंह\n\nभाई संतोख सिंह (सन् 1788-1843) वेदांत और सिक्ख दर्शन के विद्वान् और ज्ञानी संप्रदाय के विचारक थे। आपके पूर्वज छिंवा या छिब्बर नाम के मोह्याल ब्राह्मण थे। आपका जन्म अमृतसर में हुआ। आपके पिता श्री देवसिंह निर्मला संतों के संपर्क में रहे। आपकी माता का नाम राजादेई (राजदेवी) था। आप रूढ़िवाद के कट्टर विरोधी थे। अपनी परिवारिक परंपराओं की अवमानना करके आपने रोहिल्ला परिवार में विवाह किया। आपके सुपुत्र अजयसिंह भी बड़े विद्वान् हुए।\n\nभाई साहब ने ज्ञानी संतसिंह से काव्याध्ययन किया। तदनंतर संस्कृत की शिक्षा काशी में प्राप्त की। सन् 1823 में आप पटियालानरेश महाराज कर्मसिंह के दरबारी कवि के रूप में पधारे। दो वर्ष बाद कैथल के रईस श्री उदयसिंह आपको अपने यहाँ लिवा ले आए। पटियाला की भाँति कैथल में भी आपका बड़ा सम्मान हुआ और वहाँ पर अनेक विद्वानों का सहयोग भी प्राप्त हुआ।\n\nआपकी निम्नोक्त रचनाएँ उपलब्ध हैं :\n\n\nइनकी रचनाओं में ब्रजभाषा का प्राधान्य है। यत्रतत्र संस्कृत, फारसी और पंजाबी शब्द भी व्यवहृत हुए हैं। छंदों में दोहा, चौपाई का प्रयोग प्रचुर परिमाण में हुआ है, यथास्थान त्रिभंगी, कवित्त और सवैये का भी उपयोग हुआ है।\n\n", "id": "188449", "title": "भाई संतोख सिंह"}
{"url": "https://hi.wikipedia.org/wiki?curid=188450", "text": "संबंध स्वामी\n\nसंबन्ध स्वामी चोलकालीन तमिलनाडु के नवयुवक शैव कवि थे। संबंदर के अन्य नाम अलदै पिल्लैयर, पलरावोयार, मुतमिलविरहर, सम्बन्दर इत्यादि हैं। संबंदर, शैववाद के शक्तिशाली समर्थक थे। उन्होंने उपदेश दिया कि मुक्ति सत्पुत्र मार्ग से प्राप्त हो सकती है। भक्ति द्वारा ही भगवान के चरणकमल तक पहुँचा जा सकता है जो सर्वोच्च है एव सुख-दु:ख तथा अच्छे बुरे से ऊपर है।\nसंबंदर की रचनाओं की प्रसिद्धि एक हजार गीतों से है जो तीसरी तिरुमुरै में विभक्त है। इसके अंतर्गत केवल 348 तेवरम् हैं। संबंदर के तेवरम् अपने उपमा सौंदर्य, अर्थ एवं माधुर्य के कारण बेजोड़ हैं। संबंदर के जीवन तथा रचनाओं के संबंध में पर्याप्त जानकारी सुंदरार और अप्पार के तेवरमों में और सेक्किलर तथा नंबियंदर नंबी की रचनाओं में मिलती है।\n\nप्रसिद्ध नालवारों में एक संबंध स्वामी का जन्म 7वीं शती ईसा के मध्य में तमिलनाडु राज्य के सिरकली में हुआ था। तीन वर्ष की बाल्यावस्था में जब उनके पिता मंदिर के तालाब में स्नान कर रहे थे, वे चिल्लाए \"अम्मे अप्पा\" इसपर भगवान शिव प्रगट हुए और पावर्ती ने दिव्य बालक को दूध पिलाया तथा शिवज्ञान प्रस्तुत किया। पिता की वापसी पर बालक ने अपना पहला \"तेवरम\" गाया।\n\nअपने पिता के कंधों पर बैठकर संवंदर ने दक्षिण भारत के पवित्र स्थलों की यात्रा की। मार्ग में वे तेवरम् गाते और चमत्कार दिखाते चलते थे। इस प्रकार तिरुकोलक्का में उन्हें स्वर्ण मजीरा प्राप्त हुआ, तिरुनेलवोइल में उन्हें मोती की पालकी तथा छत्र प्राप्त हुआ। तिरुपचिलचिरमम् में उन्होंने मुखिया की पुत्री को रोग से मुक्त किया। तिरुमहल में उन्होंने सर्पदंश से मृत एक व्यापारी को पुनर्जीवित किया, तिरुवोइमूर में भगवान को प्रकट कर दिखाया; मदुरै में पांड्य राजा का भयंकर रोग ठीक किया। मदुरै में उन्होंने जैनों को चुनौती दी और उन्हें पराभूत किया।\n\nनल्लुपेरुमनम में संबंदर ने नंबियंदर नंबि की पुत्री से विवाह किया। वैकासी मूल दिवस पर केवल सोलह वर्ष की उम्र में जब उन्होंने गाना गाया, तब एक दैवी ज्वाला दृष्टिगोचर हुई जिसमें वे अपनी पत्नी के साथ प्रविष्ट हुए।\n\nका. सुब्रमनिया पिल्लै और सी. शिवज्ञानम पिल्लै के मूल्यवान शोधकार्यों द्वारा हमें संबंदर वर्षा उनके काल के संबंध में और भी अधिक बातें ज्ञात हुई हैं। \n\n", "id": "188450", "title": "संबंध स्वामी"}
{"url": "https://hi.wikipedia.org/wiki?curid=188452", "text": "हफ़लौंग हिन्दी\n\nहफ़लौंग हिन्दी असम की उत्तर कचर पहाड़ी जिले की आम बोलचाल की भाषा है। यह एक मिश्रित भाषा है जो हिन्दी से उत्पन्न हुई है और इसने अन्य भाषाओं जैसे कि बंगाली, असमिया, दिमासा और ज़ेमे नागा भाषाओं के शब्दों को भी आत्मसात कर लिया है। इस मिश्रित भाषा का नाम हफ़लौंग के नाम पर पड़ा है जो उत्तरी कछर पहाड़ी जिले का मुख्यालय है।\n\nहफ़लौंग हिन्दी, हिन्दी के उस वृहद रूप का परिचायक है जो कि पूरे दक्षिण एशिया में किसी ना किसी रूप में विद्धमान है। यह बोली हिन्दी भाषियों के लिए सुबोध है और इसमें हिन्दी के व्याकरण और शब्दों के अतिरिक्त स्थानीय भाषाओं के शब्दों का ग्रहित आसव है।\n\nबहुत सी पिड्जिन बोलियाँ उसी स्थिति तक सीमित रहती हैं और अधिकांशतः व्यापारिक उद्देश्यों के लिए प्रयुक्त की जातीं हैं। जब किसी बोली का विस्तार होता है और वह एक प्राकृत-भाषा बनती है और उसमें स्थायित्व आता है और उसे बड़े पैमाने पर स्वीकार किया जाता है, तो तकनीकी रूप से वह एक भाषा होती है। तोक पिसिन (पापुआ न्यू गिनी की एक आधिकारिक भाषा) और सीसेलवा (सेशल्स की एक आधिकारिक भाषा) भाषाओं ने यह पद प्राप्त कर लिया है। हफ़लौंग हिन्दी मानकीकरण के इन चिह्नों को वर्णित करती है और इसे बड़े पैमाने पर अपनाया जा रहा है। उदाहरणार्थ, ऑल इण्डिया रेडियो उत्तरी कछर पहाड़ी जिले में इस बोली में प्रसारण करता है और हिन्दी बोलने वालों, जिनमें सरकारी कर्मचारी भी सम्मिलित है, से हफ़लौंग हिन्दी सीखने की अपेक्षा रखी जाती है। इसलिए, हफ़लौंग हिन्दी को एक क्रियोल भाषा के रूप में वर्गीकृत किया जाता है बजाए की पिड्जिन के।\n\n", "id": "188452", "title": "हफ़लौंग हिन्दी"}
{"url": "https://hi.wikipedia.org/wiki?curid=188461", "text": "टिड्डी\n\nटिड्डी (Locust) ऐक्रिडाइइडी (Acridiide) परिवार के ऑर्थाप्टेरा (Orthoptera) गण का कीट है। हेमिप्टेरा (Hemiptera) गण के सिकेडा (Cicada) वंश का कीट भी टिड्डी या फसल डिड्डी (Harvest Locust) कहलाता है। इसे लधुश्रृंगीय टिड्डा (Short Horned Grasshopper) भी कहते हैं। संपूर्ण संसार में इसकी केवल छह जातियाँ पाई जाती हैं। यह प्रवासी कीट है और इसकी उड़ान दो हजार मील तक पाई गई है। \n\nप्रवासी टिड्डियों की निम्नलिखित प्रमुख जातियाँ हैं : \n\n1. उत्तरी अमरीका की रॉकी पर्वत की टिड्डी \n\n2. स्किस टोसरका ग्रिग्ररिया (Schistocerca gregaria) नामक मरुभूमीय टिड्डी, \n\n3. दक्षिण अफ्रीका की भूरी एवं लाल लोकस्टान पारडालिना (Locustana pardalina) तथा नौमेडैक्रिस सेंप्टेमफैसिऐटा (Nomadacris semptemfaciata), \n\n4. साउथ अमरीकाना (South Americana) और \n\n5. इटालीय तथा मोरोक्को टिड्डी। इनमें से अधिकांश अफ्रीका, ईस्ट इंडीज, उष्ण कटिबंधीय आस्ट्रेलिया, यूरेशियाई टाइगा जंगल के दक्षिण के घास के मैदान तथा न्यूजीलैंड में पाई जाती हैं।\n\nमादा टिड्डी मिट्टी में कोष्ठ (cells) बनाकर, प्रत्येक कोष्ठ में 20 से लेकर 100 अंडे तक रखती है। गरम जलवायु में 10 से लेकर 20 दिन तक में अंडे फूट जाते हैं, लेकिन उत्तरी अक्षांश के स्थानों में अंडे जाड़े भर प्रसुप्त रहते हैं। शिशु टिड्डी के पंख नहीं होते तथा अन्य बातों में यह वयस्क टिड्डी के समान होती है। शिशु टिड्डी का भोजन वनस्पति है और ये पाँच छह सप्ताह में वयस्क हो जाती है। इस अवधि में चार से छह बार तक इसकी त्वचा बदलती है। वयस्क टिड्डियों में 10 से लेकर 30 दिनों तक में प्रौढ़ता आ जाती है और तब वे अंडे देती हैं। कुछ जातियों में यह काम कई महीनों में होता है। टिड्डी का विकास आर्द्रता ओर ताप पर अत्याधिक निर्भर करता है। टिड्डी के वृत्तखंडधारी पैरों के तीन जोड़ों में से सबसे पिछला जोड़ा अधिक परिवर्धित होता है। ये दो पैर सबसे लंबे और मजबूत होते हैं। कठोर, संकुचित पंख संम्पुटों के नीचे चौड़े पंख होते हैं। टिड्डियों की दो अवस्थाएँ होती हैं, 1. इकचारी तथा 2. यूथचारी। प्रत्येक अवस्था में ये रंजन, आकृति, कायकी (Physiology) और व्यवहार में एक दूसरे से भिन्न होती हैं। एकचारी के निंफ (nymph) का रंग और प्रतिरूप परिवर्तित होता रहता है। यह अपने पर्यावरण के अनुकूल अपने रंग का समायोजन कर सकता है। इसका उपापचय और ऑक्सीजन लेने की दर मंद होती है। यूथचारी के निंफ का रंग काला, पीला और प्रतिरूप निश्चित होता है। इसका उपापचय तथा ऑक्सीजन लेने की दर ऊँची होती है। यह अधीर (nervous), सक्रिय और संवेदनशील होता है। इसका ताप भी ऊँचा होता है, क्योंकि इसका काला रंग अधिक विकिरण को अवशोषित करता है। एकचारी के पंख छोटे, पैर लंबे, प्रोनोटम (pronotum) संकीर्ण, शिखा ऊँची तथा सिर बड़ा होता है। यूथचारी का कंधा चौड़ा, पंख लंबे तथा प्रोनोटम जीन की आकृति का होता है। इनकी यूथ में रहने की मूल प्रवृत्ति बड़ी दृढ़ होती है। मृत्युदर अधिक हो जाने पर भी समूह घनीभूत रहता है। तूफान के कारण इनके यूथ भंग हो जाते हैं।\n\nएकचारी टिड्डी की संतति झुंड में पलने पर यूथचारी किस्म में परिवर्तित हो जाती है। यदि यूथ अधिक संख्यावाला और दीर्घकालीन होता है, तो उसमें पलनेवाले एकचारी टिड्डी के बच्चे चरम यूथचारी तथा प्रवासी होते हैं। यूथचारी टिड्डी की संतति एकांत में पलती है और एकचारी में परिवर्तित हो जाती है। एकचारी अवस्था इस जाति की स्वाभाविक अवस्था है। जिस क्षेत्र में यह जाति पाई जाती है वहाँ एकचारी अवस्था का अस्तित्व रहता है।\n\nइनके निवासस्थान उन स्थानों पर बनते हैं जहाँ जलवायु असंतुलित होता है और निवास के स्थान सीमित होते हैं। इन स्थानों पर रहने से अनुकूल ऋतु इनकी सीमित संख्या को संलग्न क्षेत्रों में फैलाने में सहायक होती है। प्रवासी टिड्डी के उद्भेद (outbreak) स्थल चार प्रकार के होते हैं: \n\n1. कैस्पियन सागर, ऐरेल सागर तथा बालकश झील में गिरनेवाली नदियों के बालू से घिरे डेल्टा, \n\n2. मरूभूमि से संलग्न घास के मैदान, जहाँ वर्षण में बहुत अधिक विषमता रहती है, जिसके कारण टिड्डियों के निवासस्थान में परिवर्तन होते रहते हैं; \n\n3. मध्य रूस के शुष्क तथा गरम मिट्टी वाले द्वीप, जो टिड्डी के लिए नम और अत्यधिक ठंडे रहते हैं। इस क्षेत्र में तभी बहुत संख्या में टिड्डियाँ एकत्र होती हैं जब अधिक गर्मी पड़ती है तथा \n\n4. फिलिपीन के अनुपयुक्त, आर्द्र तथा उष्ण कटिबंधीय जंगलों को समय समय पर जलाने से बने घास के मैदान।\n\nवयस्क यूथचारी टिड्डियाँ गरम दिनों में झुंडों में उड़ा करती हैं। उड़ने के कारण पेशियाँ सक्रिय होती हैं, जिससे उनके शरीर का ताप बढ़ जाता है। वर्षा तथा जाड़े के दिनों में इनकी उड़ानें बंद रहती हैं। मरुभूमि टिड्डियों के झुंड, ग्रीष्म मानसून के समय, अफ्रीका से भारत आते हैं और पतझड़ के समय ईरान और अरब देशों की ओर चले जाते हैं। इसके बाद ये सोवियत एशिया, सिरिया, मिस्र और इजरायल में फैल जाते हैं। इनमें से कुछ भारत और अफ्रीका लौट आते हें, जहाँ दूसरी मानसूनी वर्ष के समय प्रजनन होता है।\n\nलोकस्टा माइग्रेटोरिया (Locusta Migratoria) नामक यह टिड्डी एशिया तथा अफ्रीका के देशों में फसल तथा वनस्पति का नाश कर देती है।\n\nटिड्डियों का उपद्रव आरंभ हो जाने के पश्चात् इसे नियंत्रित करना कठिन हो जाता है। इसपर नियंत्रण पाने के लिए हवाई जहाज से विषैली ओषधियों का छिड़काव, विषैला चारा, जैसे बेनज़्ाीन हेक्साक्लोराइड के विलयन में भीगी हुई गेहूँ की भूसी का फैलाव इत्यादि, उपयोगी होता है। अंडों को नष्ट करना और पहियों पर चौखटों में पढ़ाए पर्दों (Hopperdozers) के उपयोग से, टिड्डियों को पानी और मिट्टी के तेल से भरी नाद में गिराकर नष्ट करना अन्य उपाय हैं, पर ये उपाय व्ययसाध्य हैं। अत: अन्तरराष्ट्रीय स्तर पर ही इनका आयोजन हो सकता हैं।\n\n", "id": "188461", "title": "टिड्डी"}
{"url": "https://hi.wikipedia.org/wiki?curid=188462", "text": "टिरोल\n\nटिरोल, ऑस्ट्रिया में पुराने गणतंत्र के पश्चिमी भाग का एक प्रांत था, जिस पर सन् 1938 में जर्मनी ने अधिकार कर टिरोलवोरार्लवर्ग नामक प्रदेश में संम्मिलित कर लिया। इसका क्षेत्रफल 5,007 वर्ग मील है। लगभग संपूर्ण भाग पूर्वी आल्प्स में संम्मिलित है। सबसे ऊँची चोटी आटेलर स्पिट्ज (Ortler Spitze) 12,793 फुट ऊँची है। उत्तर में इन (Inn) और दक्षिण में एडिज प्रमुख नदियाँ हैं। टिरोल का आधे से अधिक क्षेत्र बनों से आच्छादित है। भूमि का थोड़ा ही भाग कृषि के योग्य है, फिर भी अंगूर और फल पर्याप्त मात्रा में पैदा किए जाते हैं। पशुपालन यहाँ विस्तृत परिमाण में होता है। थोड़ी मात्रा में यहाँ लोहा, जस्ता, ताँबा, लिगनाइट और कोयला भी निकाला जाता है। सूत और कपड़े का निर्माण यहाँ के प्रमुख उद्योग तथा पशु, पनीर, शराब और फल प्रमुख निर्यात सामग्री हैं। इंजब्रुक यहाँ की राजधानी है। टिरोल बहुत से देशावासियों के लिए जाड़े के खेलों का स्थान है यहाँ ग्रीष्म ऋतु भी सुहावनी होती है और लोगों को आकर्षित करती है। स्वास्थ्यप्रद खनिज जलस्रोत के लिए यह प्रख्यात स्थान है। \n\n", "id": "188462", "title": "टिरोल"}
{"url": "https://hi.wikipedia.org/wiki?curid=188468", "text": "एंजेल बोई\n\nएंजेल शेफ़र, बेहतर मंच नाम एंजेल बोई द्वारा जाना जाता है, एक अमेरिकी गायक है और कवि. अपने पहले जारी की परियोजना. 2004 में बाल धन्य है, एक रोमांटिक कविता की किताब थी। फिर अपने पहले दर्ज की एकल \"पैर के अंगूठे प्रेमी\" 2005 में, जो पैर की पूजा के बारे में पहले गाने के लिए ऐतिहासिक रहा था। उनका मानना है कि यह एक कलाकार के लिए ज़रूरी है कि सच्चाई के बारे में लिखना है। के रूप में वे कहते हैं, \"एक सच्ची कहानी है। मेरे सारे रिश्ते के बारे में यह. \"\" Boi मानते हैं, \"कुछ लोग\" पैर पूजा \"जैसा है, में हैं, लेकिन महिलाओं जो वास्तव में अपने पैर की पूजा प्यार हो जाता है। वास्तव में, यह असामान्य के लिए महिलाओं को लाइन के बाद संगीत और उसके चेहरे में छड़ी पैर नहीं है। \"[परी लड़के उद्यम]\" उसके द्वारा 2004 में स्थापित किया गया था। Indie रिकॉर्ड लेबल, शुरू किया है क्योंकि \"[परी]\" खुद को एक प्रमुख लेबल से हस्ताक्षर करने के अतिरिक्त दबाव के बिना एक्सप्रेस चाहता था। \"[परी]\" धैर्य से अपनी कंपनी शुरू कर इंतजार कर रहे थे, क्योंकि अपनी रचनात्मकता में अपने दृढ़ विश्वास की। \n\n[परी] भारतीय मूल के है। माँ जो हमेशा उसे सिखाया है, वह जीवन में कुछ भी है तो वह इसके लिए कड़ी मेहनत सकता है। वह हाई स्कूल में संगीत शुरू हुआ और 2Pac से प्रेरित थी, Celia Cruz और Tego Calderon.\n\n\n", "id": "188468", "title": "एंजेल बोई"}
{"url": "https://hi.wikipedia.org/wiki?curid=188471", "text": "झूला पुल\n\nझूला पुल में मुख्यतया दो रस्से या रस्सों के सेट होते हैं, जो मार्ग के दोनों ओर रज्जुवक्र (catenary, कैटिनेरी) की आकृति में लटकते रहते हैं और जिनसे सारा रास्ता झूलों द्वारा लटकता रहता है। रस्से किसी भी मजबूत नम्य पदार्थ के हो सकते हैं। तार के केबल (cable) सर्वोत्तम होते हैं, क्योंकि ये खिचकर बढ़ते नहीं। लोहे की जंजीर से झूले लटकाने में सुविधा होती है, किंतु यह केबल की भाँति विश्वसनीय नहीं होती। सन का रस्सा छोटे छोटे पाटों के लिए काम में लाया जा सकता है, किंतु यह उतना टिकाऊ नहीं होता और खिचकर इतना बढ़ जाता है कि परेशानी का कारण होता है। अन्य अच्छा पदार्थ न मिल सकने की दशा में बेत, टहनियों या बाँस की खपचियों से बनी रस्सियाँ भी काम में लाई जाती हैं। जहाँ कश्मीर और तिब्बत के रस्सीवाले पुल (जिनमें तीन समांतर रस्सियाँ, दो हाथों से पकड़ने के लिए और एक पैर रखने के लिए, थोड़े थोड़े अंतर पर बँधी लकड़ियों के सहारे यथास्थान स्थिर रहती हैं) यात्रियों के लिए खतरनाक और भयप्रद होते हैं, वहाँ पूर्वोत्तर भारत के हिमालय की घाटियों के बेत के पुल कलात्मक तथा दर्शनीय होते हैं और एक सिरे से दूसरे सिरे तक उनका बेतों का घेरा यात्री में सुरक्षा भाव बनाए रखता है।\n\nदेशकाल के अनुसार आवश्यकताएँ पूरी करने के लिये भाँति भाँति के झूला पुल बनाए जाते हैं : जैसे \n\n(१) रपटदार पुल, जिसमें रास्ता रस्सों के ऊपर ही टिका रहता है; \n\n(२) घोड़ियों (trestles) वाला पुल, जिसमें रस्सों पर घोड़ियाँ लगाकर लगभग समतल रास्ता बनाते हैं। इससे पुल में कुछ दृढ़ता तो आती है, किंतु लकड़ी का खर्च बहुत बढ़ जाता है और \n\n(३) झूलोंवाला पुल, जिसमें तार, जंजीर या रस्सी के झूलों द्वारा सड़क रस्सों (तारों या केबलों) से लटकी रहती है। तीसरा प्रकार वैज्ञानिक दृष्टि से विकसित हुआ है और सामान्य झूला पुल के नाम से जाना जाता है।\n\n\n१. बेलनों के ऊपर रखी काठी के ऊपर से केबल ले जाना; \n\n२. ट्रक पर से केबल ले जाना; \n\n३. बुर्ज से लटकाई हुई कड़ी अथवा \n\n४. उसपर रखी हुई गिल्ली में से केबल ले जाना तथा \n\n५. केबल बुर्ज के शीर्ष से बाँध देना और बुर्ज का नीचे का सिरा कब्जेदार रखना।\n\nबुर्जों के ऊपर से जो मुख्य केबलें लटकती रहती हैं, उनका वक्र शुद्ध रज्जुवक्र और परवलय के मध्य होता है और रूपांतरित रज्जुवक्र कहलाता है। आरंभ में जब केबल बुर्जों के ऊपर टाँग दिए जाते हैं और उनपर अन्य कोई बाहरी भार नहीं आता तब उनका वक्र शुद्ध रज्जुवक्र होता है, किंतु जब उनसे पुल की पाटन भी लटकाई जाती है तब वक्रता परवलय का रूप लेने लगती है, क्योंकि यदि प्रति फुट पाट पर भार पूर्णतया समासारित हो, तो वक्र शुद्ध परवलय ही होगा। छोटे पाटों के लिए, जहाँ केबल का भार लटके हुए मार्ग के भार की तुलना में बहुत कम रहता है, सुविधा के लिये यह वक्र परवलय माना जा सकता है, बल्कि अनुमान लगाने के लिए तो वृत का चाप मान लेने में भी विशेष अंतर नहीं पड़ता।\n\nकेबलों में अधिकतम तनाव बुर्जों के ऊपर होता है। दूसरे अवयवों में सीधा तनाव या दबाव, अथवा अनुप्रस्थ बल, पड़ता है। बहुत बड़े पुलों में, जहाँ लटकाए हुए मार्ग का भार केबल के भार की तुलना में नगण्य होता है, केबल के वक्र को शुद्ध रज्जुवक्र मानकर ही अभिकल्पना में आगे बढ़ते हैं।\n\nबड़े पुलों में शीत तापक, अथवा भार घटने वढ़ने के कारण केबल के घटने बढ़ने की गुंजाइश रखना भी अनिवार्य होता है। इसके लिए कई विकल्प हैं; जैसे \n\n(१) बेलनों के ऊपर रखी हुई काठी के ऊपर से केबल ले जाना (इसके लिये बुर्ज के दोनों ओर केबल की नति समान होनी चाहिए); \n\n(२) केबल को किसी ट्रक पर से होकर ले जाना (इसमें केबल की चाल बुर्ज के ऊपर केबल उतनी ही होगी, जितनी ट्रक की, जब कि काठी रखने से उसकी चाल दूंनी हो जाती है); \n\n(३) बुर्ज से लटकाई हुई कड़ी या उस पर लगी हुई गुल्ली में से केबल ले जाना (इस दशा में मुख्य केबल और पिछले केबल में जो तनाव होंगे उनकी परिणामी प्रतिक्रिया पूर्णतया ऊर्ध्वाध्वर न रहेगी, इसलिये बुर्ज ऐसे होने चाहिए कि प्रतिक्रिया की दिशा में परिवर्तन सहज कर सकें, अर्थात्‌ आवश्यकतानुसार उनमें पिछली तान, या टेक, या दोनों लगाने चाहिए); अथवा \n\n(४) केबल बुर्ज के शीर्ष से बाँध देना और बुर्ज का नीचे का सिरा कब्जेदार रखना (इसमें पूरा बुर्ज आवश्यकतानुसार आग्र पीछे की ओर तिरछा हो सकता) है।\n\nकेबलों का नमन पाट के मध्य में पाट के दसवें से पंद्रहवें भाग तक रखा जाता है। नमन जितना कम होगा, पुल उतना ही स्थिर होगा। सड़क मार्ग पुल के मध्य में पाट के ६०वें भाग के बराबर ऊँचा रखा जाता है। स्थिरता बढ़ाने के लिए और चलभार आने पर दोलन अधिक न हो इसलिए, अनेक स्थिरक गाइयों द्वारा पुल की पाटन तट से बाँध दी जाती है। पाटन यथासंभव दढ़ भी रखी जाती है और हाथपट्टी या मुँडर बहुधा कैंचीनुमा गर्डरों की बनाई जाती है। बुर्जों के बीच का अंतर भी पाटन की चौड़ाई से कुछ अधिक रखते हैं ताकि केबलों का नमन नितांत ऊध्वधिर तल में न रहकर एक दूसरे की विरोधी दिशा में कुछ तिरछा (तिरछापन पाट के ३० वें भाग से ८० वें भाग तक) रहता है। यह भी दोलन कम रखने में सहायक होता है।\n\nबड़े पुलों में दोलन का ध्यान रखना बहुत महत्वपूर्ण है। इनमें चल भार की अपेक्षा वायु के कारण कहीं अधिक दोलन उत्पन्न होता हैं टैकोमा, वाशिंगटन, का २,८०० फुट पाट का \"नैरोज' नामक पुल १९८० ई० में बनकर पूरा होने के बाद वायु द्वारा उत्पन्न दोलन के कारण शीघ्र ही टूट गया। फलस्वरूप समस्या का गंभीर अध्ययन हुआ और आज इंजीनियरी क्षेत्र में बड़े बड़े अंतराल (प्रो॰ इंगलिस के अनुसार दो मील तक के) झूला पुल द्वारा पाटे जाने की संभावनाओं पर विचार किया जाता है। इसके निर्माण की अपेक्षाकृत सरलता ही इसे लंबे पाटों के लिए अधिक उपयुक्त बनाती है। मुख्य केबलों के हजार तारों की लड़ें एक एक करके पार्ट के आर पार डाल दी जाती है और केबल पूरे करके दोनों ओर लंगरों से कस दिए जाते हैं।\n\nपड़ जाने के बाद उनसे पाटन लटकाने में कोई कठिनाई नहीं होती। ढूले (centering) की कोई आवश्यकता नहीं होती। इस्पात भी परिमाण में अपेक्षाकृत कम लगता है ओर तार आदि सामग्री ऐसी होती हैं जिनकी ढुलाई यातायात के उत्कृष्ट साधन न होने पर भी आसानी से हो जाती है। ऐसी ही सुविधाओं के कारण अस्थायी पाटन के लिये झूला पुलों का अधिकाधिक उपयोग होता है, विशेषकर सैनिक इंजीनियरी में।\n\n२,००० फुट से बड़े अंतराल पाटने के लिए झूला पुल ही एकमात्र संभव समाधान है। अन्य किसी भी प्रकार के पुलों का बड़े से बड़ा पाट, (क्यूबेक, कैनाडा, के बाहुधरन पुल का) १,८०० फुट है, जब कि ४,२०० फुट पाट का गोल्डन गेट नामक झूला पुल अपनी स्वर्ण जयंती पूरी कर चुका है। छोटे पाटों के लिए झूला पुल बाहुघरन पुल की अपेक्षा महँगा पड़ता है। फिर इससे संबंधित इंजीनियरी समस्याएँ भली भाँति समझी जा चुकी हैं। आठ नौ सौ फुट पाट पर ही यह विचार होने लगता है कि लोहे की डाटवाला, प्रबलित कंक्रीट की डाटवाला, बाहुधरन पुल, या झूला पुल, कौन सा उपयुक्त रहेगा।\n\nअमरीकी इंजीनियरों ने इस विज्ञान में विशेष प्रगति की है और विश्व में अनेक विशालतम झूला पुल बनाए हैं। जहाँ ब्रिटेन में सबसे बड़ा \"क्लिफटन' का झूला पुल ७०२ फुट पाट का है और यूरोप का सबसे बड़ा \"रोडेन किर्चेन' पुल जर्मनी में १,२४४ फुट पाट का था, अमरीका में इनसे बड़े झूला पुल लगभग एक कोड़ी हैं। इसके अतिरिक्त *(१) विश्व का विशालतम गोल्डेन गेट, रोड रेल सड़क पुल (सन्‌ १९३७), पाट ४,२००', सैन फ्रैंसिस्को; \n\nभारत में स्थायी झूला पुल कम ही बने हैं। पहाडों में, जहाँ घाटी की गहराई या नदी की धारा की तेजी के कारण बीच में स्तंभ नहीं बनाए जाते वहीं झूला पुल बनते हैं। ऋषिकेश के निकट गंगा नदी पर लक्ष्मण झूला नामक पुल विशेष उल्लेखनीय है, यद्यपि इस पर गाड़ियाँ नहीं जा सकतीं। पंजाब प्रदेश के काँगड़ा जिले में व्यास नदी पर, मंडी नगर से १२ मील ऊपर, पंडाहे नामक स्थान पर २८८ फुट पाट का झूला पुल सन्‌ १९२३ में बनाया गया है। इसपर दो टन भार की मोटर गाड़ियाँ चल सकती हैं।\n\n\n", "id": "188471", "title": "झूला पुल"}
