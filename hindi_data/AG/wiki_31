{"url": "https://hi.wikipedia.org/wiki?curid=190617", "text": "नाथ सम्प्रदाय\n\nप्राचीन काल से चले आ रहे नाथ संप्रदाय को गुरु मच्छेंद्र नाथ और उनके शिष्य गोरखनाथ ने पहली बार व्यवस्था दी। गोरखनाथ ने इस सम्प्रदाय के बिखराव और इस सम्प्रदाय की योग विद्याओं का एकत्रीकरण किया। गुरु और शिष्य को तिब्बती बौद्ध धर्म में महासिद्धों के रूप में जाना जाता है। \n\nपरिव्राजक का अर्थ होता है घुमक्कड़। नाथ साधु-संत दुनिया भर में भ्रमण करने के बाद उम्र के अंतिम चरण में किसी एक स्थान पर रुककर अखंड धूनी रमाते हैं या फिर हिमालय में खो जाते हैं। हाथ में चिमटा, कमंडल, कान में कुंडल, कमर में कमरबंध, जटाधारी धूनी रमाकर ध्यान करने वाले नाथ योगियों को ही अवधूत या सिद्ध कहा जाता है। ये योगी अपने गले में काली ऊन का एक जनेऊ रखते हैं जिसे 'सिले' कहते हैं। गले में एक सींग की नादी रखते हैं। इन दोनों को 'सींगी सेली' कहते हैं।\n\nइस पंथ के साधक लोग सात्विक भाव से शिव की भक्ति में लीन रहते हैं। नाथ लोग अलख (अलक्ष) शब्द से शिव का ध्यान करते हैं। परस्पर 'आदेश' या आदीश शब्द से अभिवादन करते हैं। अलख और आदेश शब्द का अर्थ प्रणव या परम पुरुष होता है। जो नागा (दिगम्बर) है वे भभूतिधारी भी उक्त सम्प्रदाय से ही है, इन्हें हिंदी प्रांत में बाबाजी या गोसाई समाज का माना जाता है। इन्हें उदासी या वनवासी आदि सम्प्रदाय का भी माना जाता है। नाथ साधु-संत हठयोग पर विशेष बल देते हैं। \n\nइन्हीं से आगे चलकर चौरासी और नवनाथ माने गए जो निम्न हैं:-\n\nआदिनाथ, आनंदिनाथ, करालानाथ, विकरालानाथ, महाकाल नाथ, काल भैरव नाथ, बटुक नाथ, भूतनाथ, वीरनाथ और श्रीकांथनाथ। इनके बारह शिष्य थे जो इस क्रम में है- नागार्जुन, जड़ भारत, हरिशचंद्र, सत्यनाथ, चर्पटनाथ, अवधनाथ, वैराग्यनाथ, कांताधारीनाथ, जालंधरनाथ और मालयार्जुन नाथ।\n\nआठवी सदी में 84 सिद्धों के साथ बौद्ध धर्म के महायान के वज्रयान की परम्परा का प्रचलन हुआ। ये सभी भी नाथ ही थे। सिद्ध धर्म की वज्रयान शाखा के अनुयायी सिद्ध कहलाते थे। उनमें से प्रमुख जो हुए उनकी संख्या चौरासी मानी गई है।\n\nनौ नाथ गुरु : \n\nइसके अलावा ये भी हैं: \n\nओंकार नाथ, उदय नाथ, सन्तोष नाथ, अचल नाथ, गजबेली नाथ, ज्ञान नाथ, चौरंगी नाथ, मत्स्येन्द्र नाथ और गुरु गोरक्षनाथ। सम्भव है यह उपयुक्त नाथों के ही दूसरे नाम है। बाबा शिलनाथ, दादाधूनी वाले, गजानन महाराज, गोगा नाथ, पंढरीनाथ और साईं बाब को भी नाथ परंपरा का माना जाता है। उल्लेखनीय है कि भगवान दत्तात्रेय को वैष्णव और शैव दोनों ही संप्रदाय का माना जाता है, क्योंकि उनकी भी नाथों में गणना की जाती है। भगवान भैरवनाथ भी नाथ संप्रदाय के अग्रज माने जाते हैं।\n\n\n", "id": "190617", "title": "नाथ सम्प्रदाय"}
{"url": "https://hi.wikipedia.org/wiki?curid=190618", "text": "कपड़ा धोने की मशीन\n\nकपड़ा धोने की मशीन (वाशिंग मशीन) कपड़े, चादर, तौलिये एवं अन्य कपड़ों को स्वत: धोने के काम आती है। प्राय: पानी का प्रयोग करके धुलाई करने वाली मशीने ही इस श्रेणी में रखी जाती हैं, सूखी धुलाई करने वाली मशीने नहीं। \n\n", "id": "190618", "title": "कपड़ा धोने की मशीन"}
{"url": "https://hi.wikipedia.org/wiki?curid=190620", "text": "झिझिया\n\nझिझिया मिथिलांचल का एक प्रमुख लोक नृत्य है। दुर्गा पूजा के मौके पर इस नृत्य में लड़कियां बढ़ चढ़ कर हिस्सा लेती है। मिथिलांचल के इस नृत्य में कुवारीं लड़कियां अपने सिर पर जलते दिए एवं छिद्र वाली घड़ा को लेकर नाचती हैं।\n", "id": "190620", "title": "झिझिया"}
{"url": "https://hi.wikipedia.org/wiki?curid=190622", "text": "मीर पोर, कश्मीर\n\nमीरपोर (अंग्रेज़ी: Mirpur) आज़ाद कश्मीर का सब से बड़ा शहर है और ज़िला मीरपोर का मरकज़ भी है। मीरपोर आज़ाद कश्मीर के इन्तिहाई जनूब में वाक़िअ है और सतह समुंद्र से इस की ऊंचाई तक़रीबन 459 मीटर है। ये पाकिस्तान के दारुलहकूमत इस्लाम आबाद से तक़रीबन 125 किलोमीटर जनूब मशरिक़ में वाक़िअ है। पाकिस्तान का दूसर बड़ा डैम मंगलह डैम इसी ज़िला में है। 1960 की दुहाएी में तक़रीबअ 50,000 लोगों ने इस डैम की वजह से दूसरे इलाक़ों जैसाकि न्यू मीर पोर, पाकिस्तान के दूसरों इलाक़ों और बर्तानिया में हिजरत की। \n\nमीर पोर शहर की बुलंदी सतह समुंद्र से 459 मीटर है। तहसील दीनह के ज़रीये ये लाहौर पिशावर मरकज़ी शाहराह से मुनसलिक है। ये मीरपोर ज़िला का सदर मुक़ाम है जो कि तीन सब डिवीज़नओ-ं मीरपोर, डडयाल और चक सवारी पर मस्तमल है। मीर पोर का नया शहर मंगलह झील के किनारे वाक़िअ है। पुराना शहर झील के पानी में दफ़न है। सरदीयों के दिनों में जब मंगलह झील के पानी की सतह कम हो तोदरबारऔर मंदिर, बऊला और पुराने खन्डरात नज़र आते हैं।\n", "id": "190622", "title": "मीर पोर, कश्मीर"}
{"url": "https://hi.wikipedia.org/wiki?curid=190623", "text": "कोटली\n\nकोटली ज़िला कोटली का सब से बड़ अशहर है। कोटली मीर पोर से दो सड़कों के ज़रीये जुड़ा हुआ है। इस्लाम आबाद से कोटली का फिसला तक़रीबअ 141 किलो मीटर जो कि साढे़ चार घंटे में तै हो ता है। इस का ज़्यादा तर इलाका पहाड़ी है और ज़िला कोटली में छह बड़े क़स्बे, टीनडा, हाजी आबाद, फ़तह पोर, करीलह। क़मरोटी और कोटली हैं।\n", "id": "190623", "title": "कोटली"}
{"url": "https://hi.wikipedia.org/wiki?curid=190624", "text": "रावला कोट\n\nरावला कोट आज़ाद कश्मीर का एक शहर है। शहर ख़ूबसूरत वादीओ-ं में घिरा हो है। यहां एक झील भी है जिसे बनजूसअ झील कहा जाता है। दर्जा हरारत निहायत कम रहता है। ये शहर 2005 के ज़लज़ला से बहुत मुतासिर हुआ था।\n", "id": "190624", "title": "रावला कोट"}
{"url": "https://hi.wikipedia.org/wiki?curid=190625", "text": "भिम्बेर\n\nभिम्बेर (अंग्रेज़ी: Bhimber, उर्दु: بھمبر‎) आज़ाद कश्मीर के भिम्बेर ज़िले का प्रमुख शहर है। यह पाकिस्तान और कश्मीर की सीमा के समीप स्थित है और भारत इसे अपना भाग मानता है। भिम्बेर मीरपुर से ४८ किमी और श्रीनगर से २४१ किमी दूर स्थित है। यहाँ के अधिकतर लोग पंजाबी और डोगरी (पहाड़ी) की उपभाषाएँ बोलते हैं।\n\n", "id": "190625", "title": "भिम्बेर"}
{"url": "https://hi.wikipedia.org/wiki?curid=190627", "text": "गिलगित-बल्तिस्तान\n\nगिलगित-बल्तिस्तान (), पाक-अधिकृत कश्मीर के भीतर एक स्वायत्तशासी क्षेत्र है जिसे पहले उत्तरी क्षेत्र या शुमाली इलाक़े () के नाम से जाना जाता था। यह पाकिस्तान की उत्तरतम राजनैतिक इकाई है। इसकी सीमायें पश्चिम में खैबर-पख़्तूनख्वा से, उत्तर में अफ़ग़ानिस्तान के वाख़ान गलियारे से, उत्तरपूर्व में चीन के शिन्जियांग प्रान्त से, दक्षिण में [पाकिस्तान अधिकृत कश्मीर]] और दक्षिणपूर्व में भारतीय जम्मू व कश्मीर राज्य से लगती हैं। गिलगित-बल्तिस्तान का कुल क्षेत्रफल 72,971 वर्ग किमी (28,174 मील²) और अनुमानित जनसंख्या लगभग दस लाख है। इसका प्रशासनिक केन्द्र गिलगित शहर है, जिसकी जनसंख्या लगभग 2,50,000 है।\n\n1970 में \"उत्तरी क्षेत्र” नामक यह प्रशासनिक इकाई, गिलगित एजेंसी, लद्दाख़ वज़ारत का बल्तिस्तान ज़िला, हुन्ज़ा और नगर नामक राज्यों के विलय के पश्चात अस्तित्व में आई थी। पाकिस्तान इस क्षेत्र को विवादित कश्मीर के क्षेत्र से पृथक क्षेत्र मानता है जबकि भारत और यूरोपीय संघ के अनुसार यह कश्मीर के वृहत विवादित क्षेत्र का ही हिस्सा है। कश्मीर का यह वृहत क्षेत्र सन 1947 के बाद से ही भारत और पाकिस्तान के बीच विवाद का विषय है।\n\nकाराकोरम राजमार्ग के साथ साथ हुन्ज़ा और शतियाल के बीच लगभग दस मुख्य स्थानों पर पत्थरों के काट कर और चट्टानों को तराश कर बनाये गये लगभग 20000 कला के नमूने मिलते हैं। इनको मुख्यत इस व्यापार मार्ग का प्रयोग करने वाले हमलावरों, व्यापारियों और तीर्थयात्रियों के साथ साथ स्थानीय लोगों ने भी उकेरा है। इन कला के नमूनों में सबसे पुराने तो 5000 और 1000 ईसापूर्व के बीच के हैं। इनमें अकेले जानवरों, त्रिकोणीय पुरुषों और शिकार के दृश्यों को जिनमें जानवरों का आकार अमूमन शिकारी से बड़ा है, को उकेरा गया है। पुरातत्वविद कार्ल जेटमर ने इन कला के नमूनों के माध्यम से इस पूरे इलाके के इतिहास को अपनी पुस्तक \"रॉक कार्विंग एंड इंस्क्रिपशन इन द नॉर्दन एरियास ऑफ पाकिस्तान\" में दर्ज किया है। इसके बाद उन्होने अपनी एक दूसरी पुस्तक \"बिटवीन गंधारा एंड द सिल्क रूट–रॉक कार्विंग अलोंग द काराकोरम हाइवे\" को जारी किया।\n\nपाकिस्तान की स्वतंत्रता और 1947 में भारत के विभाजन से पहले, महाराजा हरि सिंह ने अपना राज्य गिलगित और बल्तिस्तान तक बढ़ाया था। विभाजन के बाद, संपूर्ण जम्मू और कश्मीर, एक स्वतंत्र राष्ट्र बना रहा। 1947 के भारत पाकिस्तान युद्ध के अंत में संघर्ष विराम रेखा (जिसे अब नियंत्रण रेखा कहते हैं) के उत्तर और पश्चिम के कश्मीर के भागों को के उत्तरी भाग को उत्तरी क्षेत्र (72,971 किमी²) और दक्षिणी भाग को आज़ाद कश्मीर (13,297 किमी²) के रूप में विभाजित किया गया। उत्तरी क्षेत्र नाम का प्रयोग सबसे पहले संयुक्त राष्ट्र ने कश्मीर के उत्तरी भाग की व्याख्या के लिए किया। 1963 में उत्तरी क्षेत्रों का एक छोटा हिस्सा जिसे शक्स्गम घाटी कहते हैं, पाकिस्तान द्वारा अनंतिम रूप से जनवादी चीन गणराज्य को सौंप दिया गया।\n\nवर्तमान में गिलगित-बल्तिस्तान, सात ज़िलों में बंटा हैं, इसकी जनसंख्या लगभग दस लाख और क्षेत्रफल 28,000 वर्ग मील है। इसकी सीमायें पाकिस्तान, चीन, अफगानिस्तान और भारत से मिलती हैं। इस दूरदराज के क्षेत्र के लोगों को जम्मू और कश्मीर के पूर्व राजसी राज्य के डोगरा शासन से 1 नवम्बर 1947 को बिना किसी भी बाहरी सहायता के मुक्ति मिली और वे एक छोटे से समयांतराल के लिए एक स्वतंत्र राष्ट्र के नागरिक बन गए। इस नए राष्ट्र ने स्वयं के एक आवश्यक प्रशासनिक ढांचे के आभाव के फलस्वरूप पाकिस्तान की सरकार से अपनी सरकार के मामलों के संचालन के लिए सहायता मांगी। पाकिस्तान की सरकार ने उनके इस अनुरोध को स्वीकारते हुए उत्तरपश्चिम सीमांत प्रांत से सरदार मुहम्मद आलम खान जो कि एक अतिरिक्त सहायक आयुक्त थे, को गिलगित भेजा। इसके पहले नियुक्त राजनीतिक एजेंट के रूप में, सरदार मुहम्मद आलम खान ने इस क्षेत्र का नियंत्रण अपने हाथ में ले लिया।\n\nस्थानीय, उत्तरी लाइट इन्फैंट्री, सेना की इकाई है और माना जाता है कि 1999 के कारगिल युद्ध के दौरान इसने पाकिस्तान की सहायता की और संभवत: पाकिस्तान की ओर से युद्ध में भाग भी लिया। कारगिल युद्ध में इसके 500 से अधिक सैनिक मारे गये, जिन्हें उत्तरी क्षेत्रों में दफन कर दिया गया। ललक जान, जो यासीन घाटी का एक शिया इमामी इस्माइली मुस्लिम (निज़ारी) सैनिक था, को कारगिल युद्ध के दौरान उसके साहसी कार्यों के लिए पाकिस्तान के सबसे प्रतिष्ठित पदक निशान-ए-हैदर से सम्मानित किया गया।\n\n29 अगस्त 2009 को \"गिलगित-बल्तिस्तान अधिकारिता और स्व-प्रशासन आदेश 2009\", पाकिस्तानी मंत्रिमंडल द्वारा पारित किया गया था और फिर इस पर पाकिस्तान के राष्ट्रपति द्वारा हस्ताक्षर किए गए। यह आदेश गिलगित-बल्तिस्तान के लोगों को एक लोकतांत्रिक ढंग से चुनी गयी विधानसभा के माध्यम से स्वशासन की आज्ञा देता है। पाकिस्तानी सरकार के इस कदम की पाकिस्तान, भारत के अलावा गिलगित-बल्तिस्तान में भी आलोचना की गयी है साथ ही पूरे इलाके में इसका विरोध भी किया गया है। \n\nगिलगित-बल्तिस्तान संयुक्त-आंदोलन ने इस आदेश को खारिज करते हुए नए पैकेज की मांग की है, जिसके अनुसार गिलगित-बल्तिस्तान की एक स्वतंत्र और स्वायत्त विधान सभा, भारत पाकिस्तान हेतु संयुक्त राष्ट्र आयोग (UNCIP)-प्रस्ताव के अनुसार स्थापित एक आधिकारिक स्थानीय सरकार के साथ बनाई जानी चाहिए, जहां गिलगित-बल्तिस्तान के लोग अपना राष्ट्रपति और प्रधानमंत्री खुद चुनेंगे। \n\nसितम्बर 2009 की शुरुआत में, पाकिस्तान ने चीन के साथ एक समझौते पर हस्ताक्षर किए हैं और इसके अनुसार चीन गिलगित-बल्तिस्तान में एक बड़ी ऊर्जा परियोजना लगाएगा जिसके अंतर्गत अस्तोर जिले में बुंजी पर 7,000 मेगावाट के बांध का निर्माण किया जायेगा। इस परियोजना का भारत ने विरोध किया है पर पाकिस्तान ने इस विरोध को यह कह कर खारिज कर दिया कि, भारत सरकार के विरोध का कोई वैधानिक आधार नहीं है।\n\nगिलगित-बल्तिस्तान को प्रशासनिक रूप से दो डिवीजनों और इन डिवीजनों को सात जिलों में विभाजित किया गया है। इन सात जिलों मे से दो ज़िले बल्तिस्तान और पांच जिले गिलगित डिवीजन में आते है। राजनीति के मुख्य केन्द्र गिलगित और स्कर्दू हैं। \nगिलगित एक बहुत ही सुंदर स्थान वाला क्षेत्र है। जहां 4900 फुट की ऊंचाई वाले कराकोरम की छोटी बड़ी पहाड़ियों द्वारा घिरा हुआ है। यहाँ सिंधु नदी भारत के लद्दाख से निकलती हुई बाल्टिस्तान और गिलगित होकर बहती है। गिलगित-बाल्टिस्तान के उत्तर में अफगानिस्तान का वखान कॉरिडोर बॉर्डर, उत्तरी क्षेत्र में ही चीन के झिनझियांग प्रान्त का उइगर क्षेत्र, इसके दक्षिण-दक्षिणपूर्व में भारत अधिकृत जम्मू-कश्मीर क्षेत्र, दक्षिण में ही पाक अधिकृत आजाद कश्मीर का क्षेत्र और पश्चिमी क्षेत्र में पाकिस्तान की सीमाएं लगती हैं। गिलगित-बाल्टिस्तान में ही बालटॉरो नाम का एक सुप्रसिद्ध ग्लेशियर भी है। कराकोरम क्षेत्र पर ही हिंद्कुश और तिरिच मीर नाम के वाले दो ऊंची पर्वत भी हैं जो दुनिया की 33वीं ऊँची पर्वत श्रृंखला हैं। गिलगित में ही गिलगित घाटी भी है जो सुंदर झरनों, फूलों की सुंदर घाटियां भी हैं।\n", "id": "190627", "title": "गिलगित-बल्तिस्तान"}
{"url": "https://hi.wikipedia.org/wiki?curid=190631", "text": "शरद पूर्णिमा\n\nशरद पूर्णिमा, जिसे कोजागरी पूर्णिमा या रास पूर्णिमा भी कहते हैं; हिन्दू पंचांग के अनुसार आश्विन मास की पूर्णिमा को कहते हैं। ज्‍योतिष के अनुसार, पूरे साल में केवल इसी दिन चन्द्रमा सोलह कलाओं से परिपूर्ण होता है। हिन्दी धर्म में इस दिन कोजागर व्रत माना गया है। इसी को कौमुदी व्रत भी कहते हैं। इसी दिन श्रीकृष्ण ने महारास रचाया था। मान्यता है इस रात्रि को चन्द्रमा की किरणों से अमृत झड़ता है। तभी इस दिन उत्तर भारत में खीर बनाकर रात भर चाँदनी में रखने का विधान है।\n\nएक साहुकार के दो पुत्रियाँ थी। दोनो पुत्रियाँ पुर्णिमा का व्रत रखती थी। परन्तु बडी पुत्री पूरा व्रत करती थी और छोटी पुत्री अधुरा व्रत करती थी। परिणाम यह हुआ कि छोटी पुत्री की सन्तान पैदा ही मर जाती थी। उसने पंडितो से इसका कारण पूछा तो उन्होने बताया की तुम पूर्णिमा का अधूरा व्रत करती थी जिसके कारण तुम्हारी सन्तान पैदा होते ही मर जाती है। पूर्णिमा का पुरा विधिपुर्वक करने से तुम्हारी सन्तान जीवित रह सकती है।\n\nउसने पंडितों की सलाह पर पूर्णिमा का पूरा व्रत विधिपूर्वक किया। उसके लडका हुआ परन्तु शीघ्र ही मर गया। उसने लडके को पीढे पर लिटाकर ऊपर से पकडा ढक दिया। फिर बडी बहन को बुलाकर लाई और बैठने के लिए वही पीढा दे दिया। बडी बहन जब पीढे पर बैठने लगी जो उसका घाघरा बच्चे का छू गया। बच्चा घाघरा छुते ही रोने लगा। बडी बहन बोली-” तु मुझे कंलक लगाना चाहती थी। मेरे बैठने से यह मर जाता।“ तब छोटी बहन बोली, ” यह तो पहले से मरा हुआ था। तेरे ही भाग्य से यह जीवित हो गया है। तेरे पुण्य से ही यह जीवित हुआ है। “उसके बाद नगर में उसने पुर्णिमा का पूरा व्रत करने का ढिंढोरा पिटवा दिया।\nॐ\n\nइस दिन मनुष्य विधिपूर्वक स्नान करके उपवास रखे और जितेन्द्रिय भाव से रहे। धनवान व्यक्ति ताँबे अथवा मिट्टी के कलश पर वस्त्र से ढँकी हुई स्वर्णमयी लक्ष्मी की प्रतिमा को स्थापित करके भिन्न-भिन्न उपचारों से उनकी पूजा करें, तदनंतर सायंकाल में चन्द्रोदय होने पर सोने, चाँदी अथवा मिट्टी के घी से भरे हुए १०० दीपक जलाए। इसके बाद घी मिश्रित खीर तैयार करे और बहुत-से पात्रों में डालकर उसे चन्द्रमा की चाँदनी में रखें। जब एक प्रहर (३ घंटे) बीत जाएँ, तब लक्ष्मीजी को सारी खीर अर्पण करें। तत्पश्चात भक्तिपूर्वक सात्विक ब्राह्मणों को इस प्रसाद रूपी खीर का भोजन कराएँ और उनके साथ ही मांगलिक गीत गाकर तथा मंगलमय कार्य करते हुए रात्रि जागरण करें। तदनंतर अरुणोदय काल में स्नान करके लक्ष्मीजी की वह स्वर्णमयी प्रतिमा आचार्य को अर्पित करें। इस रात्रि की मध्यरात्रि में देवी महालक्ष्मी अपने कर-कमलों में वर और अभय लिए संसार में विचरती हैं और मन ही मन संकल्प करती हैं कि इस समय भूतल पर कौन जाग रहा है? जागकर मेरी पूजा में लगे हुए उस मनुष्य को मैं आज धन दूँगी।\n\nइस प्रकार प्रतिवर्ष किया जाने वाला यह कोजागर व्रत लक्ष्मीजी को संतुष्ट करने वाला है। इससे प्रसन्न हुईं माँ लक्ष्मी इस लोक में तो समृद्धि देती ही हैं और शरीर का अंत होने पर परलोक में भी सद्गति प्रदान करती हैं।\n", "id": "190631", "title": "शरद पूर्णिमा"}
{"url": "https://hi.wikipedia.org/wiki?curid=190636", "text": "हनुमान जयंती\n\nहनुमान जयंती एक हिन्दू पर्व है। यह चैत्र माह की पूर्णिमा को मनाया जाता है। इस दिन हनुमानजी का जन्म हुआ माना जाता है।\nसमुद्रमंथन के पश्चात शिव जी ने भगवान विष्णु का मोहिनी रूप देखने की इच्छा प्रकट की, जो उन्होनें देवताओँ और असुरोँ को दिखाया था। उनका वह आकर्षक रूप देखकर वह कामातुर हो गए। और उन्होंने अपना वीर्यपात कर दिया। वायुदेव ने शिव जी के बीज को वानर राजा केसरी की पत्नी अंजना के गर्भ में प्रविष्ट कर दिया। और इस तरह अंजना के गर्भ से वानर रूप हनुमान का जन्म हुआ। उन्हें शिव का ११वाँ रूद्र अवतार माना जाता है। \nहनुमान जयन्ती को लोग हनुमान मंदिर में दर्शन हेतु जाते है। कुछ लोग व्रत भी धारण कर बड़ी उत्सुकता और जोश के साथ समर्पित होकर इनकी पूजा करते है। चूँकि यह कहा जाता है कि ये बाल ब्रह्मचारी थे इसलिए इन्हे जनेऊ भी पहनाई जाती है। हनुमानजी की मूर्तियों पर सिंदूर और चांदी का वर्क चढाने की परम्परा है। कहा जाता है राम की लम्बी उम्र के लिए एक बार हनुमान जी अपने पूरे शरीर पर सिंदूर चढ़ा लिया था और इसी कारण उन्हें और उनके भक्तो को सिंदूर चढ़ाना बहूत अच्छा लगता है जिसे चोला कहते है। संध्या के समय दक्षिण मुखी हनुमान मूर्ति के सामने शुद्ध होकर मन्त्र जाप करने को अत्यंत महत्त्व दिया जाता है। हनुमान जयंती पर रामचरितमानस के सुन्दरकाण्ड पाठ को पढना भी हनुमानजी को प्रसन्न करता है। सभी मंदिरो में इस दिन तुलसीदास कृत रामचरितमानस एवं हनुमान चालीसा का पाठ होता है। जगह जगह भंडारे आयोजित किये जाते है।\nतमिलानाडु व केरल में हनुमान जयंती मार्गशीर्ष माह की अमावस्या को तथा उड़ीसा में वैशाख महीने के पहले दिन मनाई जाती है। वहीं कर्नाटक व आंध्र प्रदेश में चैत्र पूर्णिमा से लेकर वैशाख महीने के 10वें दिन तक यह त्योंहार मनाया जाता है।\n\nइन्द्र के वज्र से हनुमानजी की ठुड्डी (संस्कृत में हनु) टूट गई थी। इसलिये उनको हनुमान का नाम दिया गया। इसके अलावा ये अनेक नामों से प्रसिद्ध है जैसे बजरंग बली, मारुति, अंजनि सुत, पवनपुत्र, संकटमोचन, केसरीनन्दन, महावीर, कपीश, शंकर सुवन आदि।\n", "id": "190636", "title": "हनुमान जयंती"}
{"url": "https://hi.wikipedia.org/wiki?curid=190642", "text": "माघ पूर्णिमा\n\n", "id": "190642", "title": "माघ पूर्णिमा"}
{"url": "https://hi.wikipedia.org/wiki?curid=190643", "text": "अग्रहण्य पूर्णिमा\n\n", "id": "190643", "title": "अग्रहण्य पूर्णिमा"}
{"url": "https://hi.wikipedia.org/wiki?curid=190648", "text": "उड़िया भाषियों की संख्या के आधार पर भारत के राज्यों की सूची\n\nउड़िया भाषियों की संख्या के आधार पर भारत के राज्यो की सूची जनसंख्या और प्रतिशत दोनों आधारित है। इसका संदर्भ भारत की २००१ के आधार पर है। इस सूची में वे राज्य है जहाँ पर उड़िया भाषी लोग जनसंख्या का १% से अधिक हैं।\n", "id": "190648", "title": "उड़िया भाषियों की संख्या के आधार पर भारत के राज्यों की सूची"}
{"url": "https://hi.wikipedia.org/wiki?curid=190656", "text": "अघोराचार्य बाबा कानीराम\n\nअघोराचार्य बाबा कानीराम (जन्म:१६९३-१७६९, काशी) अघोर सम्प्रदाय के अनन्य आचार्य थे। इनका जन्म सन् १६९३ भाद्रपद शुक्ल को चंदौली के रामगढ़ गाँव में अकबर सिंह के घर हुआ। बारह वर्ष की अवस्था में विवाह अवश्य हुआ पर वैराग्य हो जाने के कारण गौना नहीं कराया। ये देश के विभिन्न भागों का भ्रमण करते हुए गिरनार पर्वत पर बस गये। कानीराम सिद्ध महात्मा थे और इनके जीवन की अनेक चमत्कारी घटनाएं प्रसिद्ध हैं। सन् १७६९ को काशी में ही इनका निधन हुआ।\n", "id": "190656", "title": "अघोराचार्य बाबा कानीराम"}
{"url": "https://hi.wikipedia.org/wiki?curid=190657", "text": "काशी का इतिहास\n\nगंगा तट पर बसी काशी बड़ी पुरानी नगरी है। इतने प्राचीन नगर संसार में बहुत नहीं हैं। हजारों वर्ष पूर्व कुछ नाटे कद के साँवले लोगों ने इस नगर की नींव डाली थी। तभी यहाँ कपड़े और चाँदी का व्यापार शुरू हुआ। कुछ समय उपरांत पश्चिम से आये ऊँचे कद के गोरे लोगों ने उनकी नगरी छीन ली। ये बड़े लड़ाकू थे, उनके घर-द्वार न थे, न ही अचल संपत्ति थी। वे अपने को आर्य यानि श्रेष्ठ व महान कहते थे। आर्यों की अपनी जातियाँ थीं, अपने कुल घराने थे। उनका एक राजघराना तब काशी में भी आ जमा। काशी के पास ही अयोध्या में भी तभी उनका राजकुल बसा। उसे राजा इक्ष्वाकु का कुल कहते थे, यानि सूर्यवंश। काशी में चन्द्र वंश की स्थापना हुई। सैकड़ों वर्ष काशी नगर पर भरत राजकुल के चन्द्रवंशी राजा राज करते रहे। काशी तब आर्यों के पूर्वी नगरों में से थी, पूर्व में उनके राज की सीमा। उससे परे पूर्व का देश अपवित्र माना जाता था। \n\nमहाभारत पूर्व मगध में राजा जरासन्ध ने राज्य किया और काशी भी उसी साम्राज्य में समा गई। आर्यों के यहां कन्या के विवाह स्वयंवर के द्वारा होते थे। एक स्वयंवर में पाण्डव और कौरव के पितामह भीष्म ने काशी नरेश की तीन पुत्रियों अंबा, अंबिका और अंबालिका का अपहरण किया था। इस अपहरण के परिणामस्वरूप काशी और हस्तिनापुर की शत्रुता हो गई। महाभारत युद्ध में जरासन्ध और उसका पुत्र सहदेव दोनों काम आये। कालांतर में गंगा की बाढ़ ने पाण्डवों की राजधानी हस्तिनापुर को डुबा दिया, तब पाण्डव वर्तमान इलाहाबाद जिला में यमुना किनारे कौशाम्बी में नई राजधानी बनाकर बस गए। उनका राज्य वत्स कहलाया और काशी पर मगध की जगह अब वत्स का अधिकार हुआ। \n\nइसके बाद ब्रह्मदत्त नाम के राजकुल का काशी पर अधिकार हुआ। उस कुल में बड़े पंडित शासक हुए और में ज्ञान और पंडिताई ब्राह्मणों से क्षत्रियों के पास पहुंच गई थी। इनके समकालीन पंजाब में कैकेय राजकुल में राजा अश्वपति था। तभी गंगा-यमुना के दोआब में राज करने वाले पांचाल में राजा प्रवहण जैबलि ने भी अपने ज्ञान का डंका बजाया था। इसी काल में जनकपुर, मिथिला में विदेहों के शासक जनक हुए, जिनके दरबार में याज्ञवल्क्य जैसे ज्ञानी महर्षि और गार्गी जैसी पंडिता नारियां शास्त्रार्थ करती थीं। इनके समकालीन काशी राज्य का राजा अजातशत्रु हुआ। ये आत्मा और परमात्मा के ज्ञान में अनुपम था। ब्रह्म और जीवन के सम्बन्ध पर, जन्म और मृत्यु पर, लोक-परलोक पर तब देश में विचार हो रहे थे। इन विचारों को उपनिषद् कहते हैं। इसी से यह काल भी उपनिषद-काल कहलाता है। \n\nयुग बदलने के साथ ही वैशाली और मिथिला के लिच्छवी में साधु वर्धमान महावीर हुए, कपिलवस्तु के शाक्य में गौतम बुद्ध हुए। उन्हीं दिनों काशी का राजा अश्वसेन हुआ। इनके यहां पार्श्वनाथ हुए जो जैन धर्म के २३वें तीर्थंकर हुए। उन दिनों भारत में चार राज्य प्रबल थे जो एक-दूसरे को जीतने के लिए, आपस में बराबर लड़ते रहते थे। ये राह्य थे मगध, कोसल, वत्स और उज्जयिनी। कभी काशी वत्सों के हाथ में जाती, कभी मगध के और कभी कोसल के। पार्श्वनाथ के बाद और बुद्ध से कुछ पहले, कोसल-श्रावस्ती के राजा कंस ने काशी को जीतकर अपने राज में मिला लिया। उसी कुल के राजा महाकोशल ने तब अपनी बेटी कोसल देवी का मगध के राजा बिम्बसार से विवाह कर दहेज के रूप में काशी की वार्षिक आमदनी एक लाख मुद्रा प्रतिवर्ष देना आरंभ किया और इस प्रकार काशी मगध के नियंत्रण में पहुंच गई। राज के लोभ से मगध के राजा बिम्बसार के बेटे अजातशत्रु ने पिता को मारकर गद्दी छीन ली। तब विधवा बहन कोसलदेवी के दुःख से दुःखी उसके भाई कोसल के राजा प्रसेनजित ने काशी की आमदनी अजातशत्रु को देना बन्द कर दिया जिसका परिणाम मगध और कोसल समर हुई। इसमें कभी काशी कोसल के, कभी मगध के हाथ लगी। अन्ततः अजातशत्रु की जीत हुई और काशी उसके बढ़ते हुए साम्राज्य में समा गई। बाद में मगध की राजधानी राजगृह से पाटलिपुत्र चली गई और फिर कभी काशी पर उसका आक्रमण नहीं हो पाया।\n\nआधुनिक काशी राज्य वाराणसी का भूमिहार ब्राह्मण राज्य बना है। भारतीय स्वतंत्रता उपरांत अन्य सभी रजवाड़ों के समान काशी नरेश ने भी अपनी सभी प्रशासनिक शक्तियां छोड़ कर मात्र एक प्रसिद्ध हस्ती की भांति रहा आरंभ किया। वर्तमान स्थिति में ये मात्र एक सम्मान उपाधि रह गयी है। काशी नरेश का रामनगर किला वाराणसी शहर के पूर्व में गंगा नदी के तट पर बना है। काशी नरेश का एक अन्य किला चेत सिंह महल, शिवाला घाट, वाराणसी में स्थित है। यहीं महाराज चेत सिंह जिनकी मा राजपुत थी क्को ब्रिटिश अधिकारी ने २०० से अधिक सैनिकों के संग मार गिराया था। रामनगर किला और इसका संग्रहालय अब बनारस के राजाओं का एक स्मारक बना हुआ है। इसके अलावा १८वीं शताब्दी से ये काशी नरेश का आधिकारिक आवास बना हुआ है। आज भी काशी नरेश को शहर में सम्मान की दृष्टि से देखा जाता है। ये शहर के धार्मिक अग्रणी रहे हैं और भगवाण शिव के अवतार माने जाते हैं। ये शहर के धार्मिक संरक्षक भी माने जाते हैं और सभी धामिक कार्यकलापों में अभिन्न भाग होते हैं।\n\nडॉ॰विभूति नारायण सिंह भारतीय स्वतंत्रता पूर्व अंतिम नरेश थे। इसके बाद १५ अक्टूबर १९४८ को राज्य भारतीय संघ में मिल गया। २००० में इनकी मृत्यु उपरांत इनके पुत्र अनंत नारायण सिंह ही काशी नरेश हैं और इस परंपरा के वाहक हैं।\n\n", "id": "190657", "title": "काशी का इतिहास"}
{"url": "https://hi.wikipedia.org/wiki?curid=190659", "text": "सतपंथ\n\nसतपन्थ अनादि काल से चला आ रहा एक धर्म है।\nसतपंथ धर्म अनादिकाळथी चालतो आवेलो धर्म छे तेनु अंतरंग एक ज होय छे. मात्र तेनुं ब्रह्मस्वरूप पिरिस्थती मुजब दरेक वखते बदलाय छे.सत्युगमां ब्रह्मदेवे स्थापना करेलो सतपंथ युगधर्म त्रेतायुगमां ते वखतनी पिरिस्थित प्रमाणे फेरफार करी वशिस्ठ मुनिए जगतमां आगळ मूकयो अने व्यासजीए द्रापरयुगनो सतपंथ धर्म ते युग प्रमाणे फेरफार साथे मूकयो.हाल कळयुगमां ए ज सतपंथ युगधर्म पिरिस्थती मुजब योग्य फेरफार करी युगगुरू श्री इमामशाह महाराजे आ कळयुगमां दुनिया आगळ मूकयो छे.आ रीते सत्युग, त्रेतायुग, द्रापरयुगमां जगतनां उध्धार माटे अनुक्रमे सदगुरू ब्रह्मा, अमरतेज, विसष्ठ अने व्यासजी जे ते युगमां सद्गुरू थइ गया। तेम कळीयुगमां सद्गुरू श्री इमामशाह महाराज अवतर्या छे \n\nसर्वधर्म नुं मूळ सत्य पर आधारित छे, आ अिद्वतीय सत्य छे. जे रीते एक नानु बीज मोटा वृक्षनो आधार छे तेज प्रकारे सुक्ष्म महान सत्य) आत्मा (ने ओळखवानां मार्गने सूफी संत इमामशाह महाराजए सतपंथ नाम आप्यु छे. (ॐ) ओम प्रणव ब्रह्मनुं स्मरण करवानी साथे जयोति स्वरूप परब्रह्मनुं ध्यान करवानुं सतपंथ धर्ममां बताव्युं छे.सूफी संत इमामशाह महाराजए मानव जीवननो अंतिम ध्येय मोक्ष प्राप्ति बताव्यो छे.मोक्षनी व्याख्या सूफी संतए भकतोने मात्र सोळ सरळ शब्दो किलतारक मंत्र तरीके नीचे मुजब करी छे. ॐ श्री निष्कलंकीनारायणाय नमो नम: उपरोकत मंत्रनो जाप अने चिंतन करवाथी जीवात्माने संसारनी मोहमायाथी छूटकारो आपी परब्रह्मनी प्राप्ति थाय छे.\n\nसूफी संत इमामशाह महाराजए मूळबंध ग्रंथ मां तत्व दर्शननी रचना करी हती.जेमा मनिचन्तामणी, मनिचतवरणी, योगवाणी, गुरूवाणी, आगमवाणी, अमृतवाणी, शिक्षापत्री, कुंभकळश, वारियज्ञनुं तत्वज्ञान तथा आत्मज्ञाननो समावेश कर्यो छे.सूफी संतए वारियज्ञमां नव अवतारोने वंदन तथा दशमा अवतार श्री निष्कलंकी नारायणनी पूजा करवानो आदेश आप्यो छे. जेमा पांच देव, ब्रह्मा, विष्णु, महेश, सक्तीमाता तथा आध नारायणनुं पूजन करवामां आवे छे. शिक्षापत्री मां सो क्रियाओनुं पालन करवानुं बताव्यु छे. जेमा भूख्याने अन्न, तरस्याने पाणी वस्त्रहीनने वस्त्र आपवुं, लीलु झाड न कापवुं, पशु लईने न वेचवुं, परगमन न करवुं, जीवमात्र पर दया राखवी, अवगुण करवावाळा पर दया करवी.क्षमा मांगो तथा क्षमा आपो वगेरे.सूफी संत इमामशाह महाराजए पोते पोतानुं कर्मफळ पूर्ण करीने अंतिम समये पोताना पांच खास शिष्योने बोलाव्या जेमा १ हाजरबेग पीराणा २ नायाकाका महाराज कुकस ३ भाभाराम महाराज देवागाम४ साध्वी कीकीबाई ऋणगाम ५ शाणाकाका पीराणा. स शिष्योने आदेश आप्यो के तमे बधा जयोतिपात्रमां जयोत राखो जे तेमणे पोतानी योग शिकतथी जाते प्रजविल्लत करी हती ते अखंड दिव्य जयोत नामथी ओळखाय छे.सूफी संतईमामशाहए पोतानी बधी ज दिव्य सक्ती जयोति स्वरूपे प्रजविल्लत करी पोते समाधिष्ट थया. आ अखंड जयोतनां दर्शन करी श्रध्धाळु धन्य थई रहया छे. अने आ अखंड जयोत सामे ध्यान धरीने परब्रह्ममां लीन थाय छे. त्यां बेडी पहेरवानी पण एक मान्यता चाली आवे छे. जेनी मनोकामनापूर्ण थवानी होय तो बेडी आपोआप बे डगलां चालता खूली जाय छें.सूफी संत ईमामशाह महाराजए वचन आप्यु छे के सफेद धजा, निष्कलंकीनारायण भगवाननुं सिहासन, चांदीनी पादुका, कुंभकळश, वारीयज्ञ, अखंड जयोत अनंतकाळ सुधी रहेशे.सूफी संते चार वेदनी गायत्री तथा पांचमी मोक्ष मार्गनी गायत्रीनो ऊपदेश आप्यो छे. जे नीचे प्रमाणे छे.)१(ऋग्वेद)२(यर्जुवेद)३(सामवेद)४(अर्थववेद\n\n१ (दृढ निश्चय) २(प्रितज्ञा) ३(नियम)\n\n१ (दृढ निश्चय :-)\n\n१ (सत्य) २(पुरुषाथ) ३(प्रेम) ४(समानभाव) ५(अिहंसा) ६(परोपकार) ७(क्षमा) उपरना तत्वोनुं पालन दृढ निश्चयथी करवुं.\n\n(अ) सत्य : बोलवा अने आचरणमां हंमेशा सत्य अने निष्कपट बुद्धि अने मृदुवाणीनुं अवलंबन करवुं.\n\n(आ) पुरुषार्थ : धर्म, अर्थ, काम अने मोक्ष\n\n(१) धर्म : वेदेाकत मार्गनुं प्रेमथी आचरण करवुं\n\n(२) अर्थ : जात महेनत अने प्रमाणिकताथी धन मेळववुं. स सात्विक संपित कहेवाय, पण अन्याय, जुलम के खोटा मार्गे मेळवेली संपितनो उपभोग लेनार माणस हीन बने छे. तेथी न्याय अने नीतीना मार्गे ज धन मेळववुं.\n\n(३) काम : विषय सेवन के इन्द्रियों ना क्षिणक उपयोगमां भेरवाई न रहेवुं. वासनाओ जीती इन्द्रियों उपर काबू मेळववो.\n\n(४) मोक्ष : वेद विहित मुक्ति मार्गनी साधना मुजब वर्तन राखी मुक्ति नुं अंतिम ध्येय प्राप्त करवा प्रयत्नशील रहेवुं. एम करवामां आवशे तो ज मानवजन्म सार्थक थशे. अन्यथा मानव अने पशुमां फरक नहीं रहे.\n\n(ई) प्रेम : कोईना प्रत्ये द्रेष, तिरस्कार के अदेखाई न राखता, एकबीजा प्रत्ये प्रेमभावथी रहेवुं. दोषो तरफ न जोतां गुण ग्रहण करी प्रेमथी रहेवुं.\n\n(उ) समान भाव : आपणामां अने बीजामां रहेलो आत्मा एक ज छे एवी आत्मौपजय बुद्धि राखवी. आपणे बधा एक ज ईश्वरना बाळको छीए. कोई नानुं मोटुं नथी ए द्रिष्टथी बधा साथे बंधुत्व भावथी रहेवुं.\n\n(ए) अिहंसा : सत्पंथ मार्गमां अिहंसा ए एक महान तत्व छे. पशु पक्षी के अन्य प्राणीने मारवाथी ज हिंसा थाय छे तेम ज मार !एटलुं कहेवाथी के लागणी दुभाववाथी पण हिंसा थाय छे. एथी नैतिक अध:पतन थाय छे.\n\n(ऐ) परोपकार : सन्मार्गे जनारा प्रत्येकने मदद आपवा हंमेशा तैयार रहेवुं शुद्ध बुद्धि अने निष्कामभावथी दु:खीजनोनी सेवा करवी अने दरेकना कल्याणनी भावना राखवी तेमज सत्पुरूषोनी सेवा करवी.\n\n(औ) क्षमा : आपणने दु:ख के कष्ट आपनारने क्षमा आपवी ए आपणी फरज छे.\n\n(२) प्रितज्ञा :\n\n(अ) सत्पंथनी दरेक प्रितज्ञानुं पालन करवुं.सद्गोर ईमामशाहे व्यवहार कर्तव्यपालन, अने धर्मकार्यमां केवी रीते आचरण राखवुं ते संबधे करेला नियमोनुं पालन करवुं.\n\n(आ) बाळकोने सत्पंथनी शिखामण आपवी : पोतानां संतानोने बाळपणथी ज धर्म शिक्षण पण आपवामां आवशे तो ज संस्कृति टकशें.\n\n(ई) अंधश्रद्धानो त्याग अने ज्ञान द्रिष्टनुं अवलंबन : अज्ञान के अंधश्रद्धाथी रहेवामां खतरो छे. तेथी वेद, उपिनषदो वगेरे सत्शास्त्रो उपर तेमज सद्गुरूवचन उपर ढश्रद्धा अने निष्ठा राखवी.\n\n(३) नियम :) अ (शरीर शुद्धि) आ (ह्यदय शुद्धि) ई (व्रत) ई (उपासना) उ (ध्येय\n\n(अ) शरीर शुद्धि : लाईसुतक) वुद्धि -जनन शौच (स्त्री, प्रसुत थया पछी तेणीए सवा मिहनो एटले ४० दिवस अने गोत्रजोए ११ दिवस सुधी सूतक पाळवुं. मरण सूतक, मरण प्रसंगे गोत्रजोए \n११ दिवस सुधी सूतक पाळवुं. मासिक धर्म वखते स्त्रीए ४ दिवस सुधी कोईने स्पर्श करवो निहं. स्नान शौचादि बाबतोमां शास्त्र मुजब वर्तवुं अने सद्गुरू वचन मुजब तीर्थमंत्रो थी शुद्ध थवुं.\n\n(आ) ह्यदय शुद्धि : अमली) केफी (पदार्थो एटले लसण, डुंगळी, हिंग, तमाकुं, अफीण, गांजो, भांग, ताडी, मांस-मिदरा वगेरे निषेद्ध वस्तुओनो त्याग करवो. कारण के आ पदार्थोना सेवनथी माणसने नुकसान थाय छे अने प्रभु भिकतथी परावृत) दूर (थवाय छे.\n\nव्याज, सवाई, व्याज अने परस्त्रीगमन चिंतन थी पण मनुष्यने हीनता आवे छे. माणस आत्मिचंतनथी दूर रहे छे. अने आसुरी संपित वधे छे. आ महापापथी मनुष्यनुं अध:पतन थाय छे, तेथी वेदमां निषेध करेल वस्तुओनो त्याग करी सात्विक अन्न पदार्थोनुं सेवन करवुं आथी ह्यदय शुद्धि थाय छे. मन प्रभु भक्तिमां तल्लीन थाय छे. दैवि संपति वधे छे.\n\n(इ) व्रत : युग धर्म मुजब दरेक मिहनानी सुदी बीजनुं व्रत करवुं, तेमज थावर बीजनुं महाव्रत करवुं. तेमज दसवंत सूकृत, पुणयितथी, श्राद्ध, उतर कार्य,- पिंड श्राद्ध विगेरे बाबतो सतपंथ पूजाविधि प्रमाणे करवी. महाशिवरात्री, रामनवमी, गोकूळ अष्टमी, गुरू पूर्णिमा, नवरात्री, गणेशचतुर्थी, दिवाळी, अिगयारस, चौदस, अमास ए तिथीनुं व्रत पालन करवुं.\n\n(ई) उपासना :\nप्रणव ॐ कार मंत्रनुं ध्यान चिंतन करवुं अने सतपंथना वचनानुसार वरूणदेव वारियज्ञ घटपाट पूजा करवी.\n\n(उ) ध्येय : आज किळयुगना अंतिम दशमा अवतार आद्य विष्णु श्री निष्कलंकी नारायण तेमज आद्यशिकत माताने तेमज प्रणव मंत्र ॐ ने ध्येय पुरूष मानवा.\n", "id": "190659", "title": "सतपंथ"}
{"url": "https://hi.wikipedia.org/wiki?curid=190660", "text": "यशवंत सिंह परमार\n\nडॉ॰ यशवंत सिंह परमार (०४ अगस्त १९०६ - ०२ मई १९८१) भारत के राजनेता एवं स्वतंत्रता-संग्राम सेनानी थे। वह हिमाचल प्रदेश के प्रथम मुख्यमंत्री थे। उनका हिमाचल प्रदेश को अस्तित्व में लाने और विकास की आधारशिला रखने में महत्वपूर्ण योगदान रहा है। लगभग 3 दशकों तक कुशल प्रशासक के रूप में जन-जन की भावनाओं संवेदनाओं को समझते हुए उन्होने प्रगति पथ पर अग्रसर होते हुए हिमाचल प्रदेश के विकास के लिए नई दिशाएं प्रस्तुत की। उनका सारा जीवन प्रदेश की जनता के लिए समर्पित रहा वे उम्र भर गरीबों और जरुरतमंदों की सहायता करते रहे। \nसिरमौर जिला के चनालग गांव में 4 अगस्त 1906 को जन्मे डॉ॰ परमार का जीवन संघर्षशील व्यक्ति का जीवन रहा। उन्होने 1928 में बी0ए0 आनर्स किया; लखनऊ से एम०ए० और एल०एल०बी० तथा 1944 में समाजशास्त्र में पी एच डी की। 1929-30 में वे थियोसोफिकल सोसायटी के सदस्य रहे। उन्होने सिरमौर रियासत में 11 वर्षों तक सब जज और मैजिसट्रेट (1930- 37) के बाद जिला और सत्र न्यायधीश (1937 -41) के रूप में अपनी सेवाए दी।\n\nवे नौकरी की परवाह ना करते हुए सुकेत सत्याग्रह प्रजामण्डल से जुड़े! उनके ही प्रयासों से यह सत्याग्रह सफल हुआ। 1943 से 46 तक वे सिरमौर एसोसियेशन के सचिव, 1946 से 47 तक हिमाचल हिल स्टेट कांउसिल के प्रधान, 1947 से 48 तक सदस्य आल इन्डिया पीपुलस कान्फ्रेस तथा प्रधान प्रजामण्डल सिरमौर संचालक सुकेत आन्दोलन से जुड़े रहे। डॉ॰ परमार के प्रयासों से ही 15 अप्रैल 1948 को 30 सियासतों के विलय के बाद हिमाचल प्रदेश बन पाया और 25 जनवरी 1971 को इस प्रदेश को पूर्ण राज्य का दर्जा मिला।\n\n1948 से 52 सदस्य सचिव हिमाचल प्रदेश चीफ एडवाजरी काउंसिल, 1948 से 64 अध्यक्ष हिमाचल कांग्रेस कमेटी, 1952 से 56 तक हिमाचल प्रदेश के मुख्यमंत्री ; 1957 सांसद बने और 1963 से 24 जनवरी 1977 तक हिमाचल के मुख्यमंत्री पद पर कार्य करते रहे किया! डॉ॰ परमार ने पालियेन्डरी इन द हिमालयाज, हिमाचल पालियेन्डरी इटस शेप एण्ड स्टेटस, हिमाचल प्रदेश केस फार स्टेटहुड और हिमाचल प्रदे्श एरिया एण्ड लेगुएजिज नामक शोध आधारित पुस्तके भी लिखी। डॉ॰ परमार 2 मई 1981 को स्वर्ग सिधार गए।\n", "id": "190660", "title": "यशवंत सिंह परमार"}
{"url": "https://hi.wikipedia.org/wiki?curid=190673", "text": "गुगल लिपि परिवर्तक\n\nभारत के गुगल लैब ने किसी जालपृष्ठ [वेब पेज] को आपकी मनपसंद लिपि में पढ़ने की सुविधा प्रदान की है। अब तमिल जालपृष्ठों को रोमन लिपि में परिवर्तित कर पढ़ा जा सकता है। यहां किसी पाठ का अनुवाद नहीं अपितु लिप्यंतरण किया जाता है। यह स्वराधारित प्रक्रिया है। इस परिवर्तक की सबसे महत्त्वपूर्ण उपलब्धि यह है कि अब हम किसी भारतीय भाषा में उपलब्ध सामग्री चाहे वह यूनिकोड रहित हो उसे यूनिकोड में परिवर्तित कर सकते है। इस सुविधा के कारण हम लिप ऑफ़िस, श्री लिपि, शुशा, शिवाजी, कृति देव, आकृति आदि फ़ौंट में किया हुआ काम यूनिकोड में परिवर्तित कर सकते है। यूनिकोड परिवर्तन करना बहुत कष्टसाध्य काम था। याद रखे कि आपके संगणक में यूनिकोड सक्रिय किया गया है। किसी वेबसाइट को देखने के लिए पाठ क्षेत्र (टैक्स्ट एरिया में) यूआरएल टाइप करके आपकी पसंदीदा लिपि को चुन कर उसे परिवर्तित करने के लिए बटन दबाइए।\nइस परिवर्तक में निम्नलिखित लिपि उपलब्ध है : -\n[[चित्र:4990010197219 - Lipi Mala, Basu,Ramram, 266p, LANGUAGE. LINGUISTICS. LITERATURE, bengali (1802).pdf|अंगूठाकार|बांग्ला]]]\nइसमें सभी लोकप्रिय साइट के फ़ौंट यूनिकोड में परिवर्तित होकर दिखाए जाएँगे। अगर आपकी कोई पसंदीदा साइट के फ़ौंट यूनिकोड में परिवर्तित होने में मुश्किल हो रही है तो आप संबधित सामग्री उस फ़ौंट के साथ गुगल लैब को निम्नलिखित वि-पत्र पते पर भेज दें –\nindialabs+scriptconv@google.com\n\nसभी साइट का परिवर्तन कभी कभी संभव नहीं हो पाता है। एचटीएमएल समर्थित पृष्ठों का ही परिवर्तन संभव है। जिन साइटों पर कुकीज सक्रिय करना आवश्यक होता है वहां परिवर्तन संभव नहीं होता है। अगर साइट में काम्प्लैक्स जावा का प्रयोग किया गया है तो वहां भी परिवर्तन नहीं किया जा सकता।\nकभी कभी परिवर्तन करने के बाद भी मूल लिपि में पृष्ठ दिखाया देते है क्योंकि छवियों को परिवर्तित नहीं किया जाता है। इसी तरह सामग्री मूल रूप में न होकर जावा स्क्रिप्ट द्वारा भरी हो तो उसे परिवर्तित नहीं किया जा सकता\nगुगल लिपि परिवर्तक स्वयं उन पृष्ठों को पुनः एचटीएमएल में लिख कर उसे आपकी लिपि में परिवर्तित करके प्रस्तुत करता है। आप निश्चिन्त होकर साइट पर विचरण कर सकते हो।\nआप अगर चाहे तो ऊपरी बार पर किसी साइट को मूल पृष्ठ पर जाकर बगैर परिवर्तन करके देख सकते है।\nवेब पेज के किसी टैक्स्ट को आप टैक्स्ट एरिया में चिपका कर देख भी सकते है जिससे पूरे वेब पृष्ठ को परिवर्तित करने की आवश्यकता नहीं होगी।\nअगर आप परिवर्तन आपकी पसंदीदा लिपि में नहीं कर पा रहे हो तो गुगल लैब को ज़रुर सुचित करें।\nindialabs+scriptconv@google.com\n\nकृपया आप स्वयं आज़माकर देखें और गुगल लैब से निम्न पते पर संपर्क करें ताकि यह योजना सफल बन सके।\nhttp://scriptconv.googlelabs.com/\n\n[[श्रेणी:चित्र जोड़ें]]", "id": "190673", "title": "गुगल लिपि परिवर्तक"}
{"url": "https://hi.wikipedia.org/wiki?curid=190674", "text": "सोनारगाँव\n\nसोनारगाँव बंगाल में इसा खान के साम्राज्य की प्राचीन राजधानी है। यह वर्तमान नगर नारायणगंज, बांग्लादेश में स्थित है। महान मुस्लिम यात्री इब्न बतूता १४वीं सदी में यहाँ आया था। यह शेर शाह सूरी मार्ग का पूर्वी छोर है, जिसे शेर शाह सूरी द्वरा १६वीं सदी में बनवाया गया था और २,५०० किमी लम्बा यह मार्ग उत्तर भारत से होते हुए पाकिस्तान के उत्तर-पूर्वी सीमान्त प्रदेश के पेशावर में समाप्त होता है।\n\n\nयहाँ के कुछ उल्लेखनीय व्यक्ति है: बद्रुन नेस्सा मंसूर, सेवानिवृत उप-प्रधानाचार्य, शिक्षक प्रशिक्षण महाविद्यालय, ढाका।\n\nसोनारगाँव उपजिला\n\n", "id": "190674", "title": "सोनारगाँव"}
{"url": "https://hi.wikipedia.org/wiki?curid=190680", "text": "अगस्त्य\n\nअगस्त्य (तमिल:அகத்தியர், \"अगतियार\") एक वैदिक ॠषि थे। ये वशिष्ठ मुनि के बड़े भाई थे। इनका जन्म श्रावण शुक्ल पंचमी (तदनुसार ३००० ई.पू.) को काशी में हुआ था। वर्तमान में वह स्थान अगस्त्यकुंड के नाम से प्रसिद्ध है। इनकी पत्नी लोपामुद्रा विदर्भ देश की राजकुमारी थी। इन्हें सप्तर्षियों में से एक माना जाता है। देवताओं के अनुरोध पर इन्होंने काशी छोड़कर दक्षिण की यात्रा की और बाद में वहीं बस गये थे।\n\nदक्षिण भारत में अगस्त्य तमिल भाषा के आद्य वैय्याकरण हैं। यह कवि शूद्र जाति में उत्पन्न हुए थे इसलिए यह 'शूद्र वैयाकरण' के नाम से प्रसिद्ध हैं। यह ऋषि अगस्त्य के ही अवतार माने जाते हैं। ग्रंथकार के नाम परुनका यह व्याकरण 'अगस्त्य व्याकरण' के नाम से प्रख्यात है। तमिल विद्वानों का कहना है कि यह ग्रंथ पाणिनि की अष्टाध्यायी के समान ही मान्य, प्राचीन तथा स्वतंत्र कृति है जिससे ग्रंथकार की शास्त्रीय विद्वता का पूर्ण परिचय उपलब्ध होता है।\n\nभारतीय संस्कृति के प्रचार-प्रसार में उनके विशिष्ट योगदान के लिए जावा, सुमात्रा आदि में इनकी पूजा की जाती है। महर्षि अगस्त्य वेदों में वर्णित मंत्र-द्रष्टा मुनि हैं। इन्होंने आवश्यकता पड़ने पर कभी ऋषियों को उदरस्थ कर लिया था तो कभी समुद्र भी पी गये थे।\n\nमहर्षि अगस्त्य के भारतवर्ष में अनेक आश्रम हैं। इनमें से कुछ मुख्य आश्रम उत्तराखण्ड, महाराष्ट्र तथा तमिलनाडु में हैं। एक उत्तराखण्ड के रुद्रप्रयाग नामक जिले के अगस्त्यमुनि नामक शहर में है। यहाँ महर्षि ने तप किया था तथा आतापी-वातापी नामक दो असुरों का वध किया था। मुनि के आश्रम के स्थान पर वर्तमान में एक मन्दिर है। आसपास के अनेक गाँवों में मुनि जी की इष्टदेव के रूप में मान्यता है। मन्दिर में मठाधीश निकटस्थ बेंजी नामक गाँव से होते हैं।\n\nदूसरा आश्रम महाराष्ट्र के नागपुर जिले में है। यहाँ महर्षि ने रामायण काल में निवास किया था। श्रीराम के गुरु महर्षि वशिष्ठ तथा इनका आश्रम पास ही था। गुरु वशिष्ठ की आज्ञा से श्रीराम ने ऋषियों को सताने वाले असुरों का वध करने का प्रण लिया था (निसिचर हीन करुहुँ महिं)। महर्षि अगस्त्य ने श्रीराम को इस कार्य हेतु कभी समाप्त न होने वाले तीरों वाला तरकश प्रदान किया था।\n\nएक अन्य आश्रम तमिलनाडु के तिरुपति में है। पौराणिक मान्यता के अनुसार विंध्याचल पर्वत जो कि महर्षि का शिष्य था, का घमण्ड बहुत बढ़ गया था तथा उसने अपनी ऊँचाई बहुत बढ़ा दी जिस कारण सूर्य की रोशनी पृथ्वी पर पहुँचनी बन्द हो गई तथा प्राणियों में हाहाकार मच गया। सभी देवताओं ने महर्षि से अपने शिष्य को समझाने की प्रार्थना की। महर्षि ने विंध्याचल पर्वत से कहा कि उन्हें तप करने हेतु दक्षिण में जाना है अतः उन्हें मार्ग दे। विंध्याचल महर्षि के चरणों में झुक गया, महर्षि ने उसे कहा कि वह उनके वापस आने तक झुका ही रहे तथा पर्वत को लाँघकर दक्षिण को चले गये। उसके पश्चात वहीं आश्रम बनाकर तप किया तथा वहीं रहने लगे।\n\nएक आश्रम महाराष्ट्र के अहमदनगर जिले के अकोले में प्रवरा नदी के किनारे है। यहाँ महर्षि ने रामायण काल में निवास किया था। माना जाता है कि उनकी उपस्थिति में सभी प्राणी दुश्मनी भूल गये थे।\n\nमहर्षि अगस्त्य केरल के मार्शल आर्ट कलरीपायट्टु की दक्षिणी शैली वर्मक्कलै के संस्थापक आचार्य एवं आदि गुरु हैं। वर्मक्कलै निःशस्त्र युद्ध कला शैली है। मान्यता के अनुसार भगवान शिव ने अपने पुत्र मुरुगन (कार्तिकेय) को यह कला सिखायी तथा मुरुगन ने यह कला अगस्त्य को सिखायी। महर्षि अगस्त्य ने यह कला अन्य सिद्धरों को सिखायी तथा तमिल में इस पर पुस्तकें भी लिखी। महर्षि अगस्त्य दक्षिणी चिकित्सा पद्धति 'सिद्ध वैद्यम्' के भी जनक हैं।\n", "id": "190680", "title": "अगस्त्य"}
{"url": "https://hi.wikipedia.org/wiki?curid=190683", "text": "स्टीमर\n\nस्टीमर या स्टीमबोट एक भाप से चलने वाला पानी का जहाज होता है, जिसमें प्रोपल्ज़न का प्राथमिक तरीका वाष्प-शक्ति होती है। स्टीमर को प्रायः झीलों, नदियों आदि में परिवहन हेतु प्रयोग किया जाता है, किंतु बड़े स्टीमरों को समुद्र में भी प्रयोग किया जा सकता है। \n", "id": "190683", "title": "स्टीमर"}
{"url": "https://hi.wikipedia.org/wiki?curid=190685", "text": "बैदू\n\nबैदू इन्कॉर्पोरेशन (Baidu, Inc. / चीनी भाषा: 百度公司; पिन्यिन: bǎidù gōngsī, NASDAQ: BIDU), जिसे सामान्यत: 'बैदू' नाम से जाना जाता है, चीनी एवं जापानी भाषाओं का खोजी यंत्र है। इसकी स्थापना १८ जनवरी सन् २००० को हुई थी। यह वेबसाइटें, आडियो फाइलें तथा छबियाँ खोजता है। बैदू के कुल ५७ खोज-सेवाएं एवं अन्य सामुदायिक सेवाएं (जैसे आनलाइन विश्वकोश आदि) विद्यमान हैं। रॉबिन ली और एरिक जू इसके संस्थापक थे। दोनो ही संस्थापक चीनी थे। अलेक्सा इन्टरनेट रैंकिंग के अनुसार अप्रैल २०१० में बैदू का स्थान आठवाँ था।\n\n", "id": "190685", "title": "बैदू"}
{"url": "https://hi.wikipedia.org/wiki?curid=190687", "text": "एअर इंडिया क्षेत्रीय\n\nएयर इंडिया रीजनल जो आरंभ में अलायंस एयर (), नाम से चली थी, एयर इंडिया की एक कम-कीमत वायु सेवा है।. इस सेवा की साप्ताहिक ३५७ उड़ाने२५ अन्तर्देशीय गंतव्यों को जोड़ती हैं। \n", "id": "190687", "title": "एअर इंडिया क्षेत्रीय"}
{"url": "https://hi.wikipedia.org/wiki?curid=190694", "text": "प्रेमचंद का कथा साहित्य\n\nमहान साहित्यकार प्रेमचंद द्वारा लिखित प्रसिद्ध हिन्दी कहानियां निम्नलिखित हैं: -\n\nनमक का दारोगा\n\nएक आंच की कसर\n\nकौशल\n\nमाता का ह्रदय\n\nनैराश्य\n\nअपनी करनी\n\nगैरत की कटार\n\nघमण्ड का पुतला\n\nआधार\n\nअमृत\n\nराष्ट्र का सेवक\n\nआख़िरी तोहफ़ा\n\nक़ातिल\n\nवरदान\n\nवैराग्य\n\nडिप्टी श्यामाचरण\n\nसखियाँ\n\nनिष्ठुरता और प्रेम\n\nनये पड़ोसियों से मेल-जोल\n\nईर्ष्या\n\nसुशीला की मृत्यु\n\nविरजन की विदा\n\nकमलाचरण के मित्र\n\nकायापलट\n\nभ्रम\n\nकर्तव्य और प्रेम का संघर्ष\n\nस्नेह पर कर्त्तव्य की विजय\n\nकमला के नाम विरजन के पत्र\n\nप्रतापचन्द्र और कमलाचरण\n\nदु:ख-दशा\n\nआल्हा\n\nमिलाप\n\nनेकी\n\nजेल\n\nमैकू\n\nआत्माराम\n\nनाग पूजा\n\nदो बैलों की कथा\n\nनैराश्य लीला\n\nनरक का मार्ग\n\nनिर्वासन\n\nपरीक्षा\n\nस्त्री और पुरुष\n\nस्वर्ग की देवी\n\nतेंतर\n\nदण्ड\n\nविश्वास\n\nखुदी\n\nमन का प्राबल्य\n\nविदुषी वृजरानी\n\nमाधवी\n\nकाशी में आगमन\n\nप्रेम का स्वप्न\n\nविदाई\n\nमतवाली योगिनी\n\nसभ्यता का रहस्य\n\nसमस्या\n\nदो सखियां\n\nसोहाग का शव\n\nआत्म-संगीत\n\nएक्ट्रेस\n\nईश्वरीय न्याय\n\nममता\n\nमंत्र\n\nप्रायश्चित\n\nकप्तान साहब\n\nइस्तीफा\n\nनसीहतों का दफ्तर\n\nमनावन\n\nबॉँका जमींदार\n\nपत्नी से पति\n\nसमर-यात्रा\n\nबड़ें घर की बेटी\n\nकफ़न\n\nपूस की रात\n\nउद्धार\n\nधिक्कार\n\nलैला\n\nनेउर\n\nशूद्र\n\nएकता का सम्बन्ध पुष्ट होता है\n\nदेवी\n\nशिष्ट-जीवन के दृश्य\n\nबड़े बाबू\n\nसैलानी बंदर\n\nअलग्योझा\n\nईदगाह\n\nमॉँ\n\nबेटों वाली विधवा\n\nबडे भाई साहब\n\nशांति\n\nनशा\n\nस्वािमिनी\n\nठाकुर का कुआं\n\nबुढ़ी काकी\n\nझांकी\n\nगुल्ली-डंडा\n\nज्योति\n\nदिल की रानी\n\nधिक्का र\n\nबोहनी\n\nबंद दरवाजा\n\nतिरसूल\n\nस्वांग\n\nराजहठ\n\nअंधेर\n\nअनाथ लड़की\n\nशराब की दूकान\n\nशांति\n\nदुर्गा का मन्दिर\n\nपंच परमेश्वर\n\nविजय\n\nवफ़ा का खंजर\n\nमुबारक बीमारी\n\nवासना की कड़ियॉँ\n\nपुत्र-प्रेम\n\nइज्जत का खून\n\nहोली की छुट्टी\n\nनादान दोस्त\n\nप्रतिशोध\n\nनब़ी का नीति-निर्वाह\n\nमंदिर और मस्जिद\n\nप्रेम-सूत्र\n\nतांगेवाले की बड़\n\nशादी की वजह\n\nमोटेराम जी शास्त्री\n\nपर्वत-यात्रा\n\nकवच\n\nदूसरी शादी\n\nसौत\n\nदेवी\n\nपैपुजी\n\nक्रिकेट मैच\n\nकोई दुख न हो तो बकरी खरीद ला\n\nदुनिया का सबसे अनमोल रतन\n\nशेख मखगूर\n\nशोक का पुरस्कार\n\nसांसारिक प्रेम और देशप्रेम\n\nविक्रमादित्य का तेगा\n\nआखिरी मंजिल\n\nत्रियाचरित्र\n\nसिर्फ एक आवाज\n\nकर्मों का फल\n\nजुलूस\n\nबैक का दिवाला\n\nशंखनाद\n", "id": "190694", "title": "प्रेमचंद का कथा साहित्य"}
{"url": "https://hi.wikipedia.org/wiki?curid=190695", "text": "केकय\n\nकेकय (जिसे कैकेय, कैकस या कैकेयस नाम से भी जाना जाता है) एक प्राचीन राज्य था, जो अविभाजित पंजाब से उत्तर पश्चिम दिशा में गांधा और व्यास नदी के बसा था। यहां के अधिकांश निवासी केकय जनपद के क्षत्रीय थे। अतः कैकेयस कहलाते थे। कैकेय लोग प्रायः मद्र देश, उशीनर देश या शिवि प्रदेश के लोगों के संबंध में रहते थे और सभी संयुक्त रूप से वाहिका देश में आते थे। ये वर्णन पाणिनि के अनुसार है। केकय देश का उल्लेख रामायण में भी आता है। राजा दशरथ की सबसे छोटी रानी कैकेयी और उसकी दासी मंथरा केकय देश की ही थी। \n\nबहुत से पुराणों में कैकेय वासियों को गंधर्व, यवन, शक, परद, बाह्लीक, कंबोज, दरदास, बर्बर, चीनी, तुषार, पहलव आदि की गिनती में जोड़ा गया है। इन्हें इदीच्य के लोग कहा गया है। उदीच्य यानि की उत्तरी मंडल।। केकैय ने वर्तमान झेलम, शाहपुर और गुजरात (पाकिस्तान) के क्षेत्रों में निवास किया था।\n\nकेकय पंजाब में गंधार का पूर्ववर्ती प्रदेश अर्थात् आजकल के रावलपिंडी पेशावर के आसपास के प्रदेश का प्राचीन नाम। ईक्ष्वाकुवंशी राजा दशरथ की रानी कैकेयी यहीं की राजकन्या थीं। केकय राज्य की राजधानी राजगृह थी। इस राजगृह का समीकरण आधुनिक जलालपुर से किया जाता है। रामायण में इस नगर का एक दूसरा नाम 'गिरिब्रज' कहा गया है। उपनिषदों में इस प्रदेश के विख्यात शासक अश्वपति का उल्लेख मिलता है। पाणिनि की अष्टाध्यायी में इसे राजाधिष्ठित जनपद कहा गया है। महाभारत के समय यहाँ धृष्टकेतु नामक राजा राज्य करता था। ब्रह्मांड पुराण के अनुसार केकय निवासी अनार्य थे किंतु जैन साहित्य में उन्हें आर्य कहा गया है।\n\n\n", "id": "190695", "title": "केकय"}
{"url": "https://hi.wikipedia.org/wiki?curid=190699", "text": "अश्वपति\n\nअश्वपति भारत के प्राचीन इतिहास में कई राजाओं के नाम थे। \n\n", "id": "190699", "title": "अश्वपति"}
{"url": "https://hi.wikipedia.org/wiki?curid=190700", "text": "ग्रन्थालय का सूचीपत्र\n\nकिसी एक पुस्तकालय में या पुस्तकालयों के समूह में मौजूद सभी पुस्तकादि के बारे में मुख्य सूचनाओं से युक्त एक पंजिका (रजिस्टर) होता है उसे ही ग्रन्थालय का सूचीपत्र (library catalog) कहते हैं। ग्रन्थालय में पुस्तकें, कम्प्यूटर फाइलें, ग्राफिक्स, जर्नल आदि आते हैं जिन सबकी जानकारी सूचीपत्र में रखी जाती है।\n\n", "id": "190700", "title": "ग्रन्थालय का सूचीपत्र"}
{"url": "https://hi.wikipedia.org/wiki?curid=190704", "text": "त्राम\n\nएक ट्राम एक वाहन है जो अपने मार्ग के कुछ हिस्सों में कम से कम - - गलियों में पटरियों पर चलाता है। यह भी शहर के बीच चला सकते हैं / या ट्राम ट्रेन कस्बों और / या आंशिक रूप से (प्रकाश रेल शहरों या प्रकाश रैपिड ट्रांजिट में भी अलग ग्रेड)। ट्राम लाइटर और आमतौर पर कम कर रहे हैं की तुलना में पारंपरिक गाड़ियों और रैपिड ट्रांजिट गाड़ियों. तथापि, सार्वजनिक परिवहन के इन मोड के बीच अंतर धुंधला कर रहे हैं। ट्राम-गाड़ियों उदाहरण के लिए कुछ (ट्राम) भी साधारण रेल पटरियों पर चलने के लिए एक प्रकाश रेल या एक तेजी से पारगमन लाइन के लिए उन्नत किया जा सकता है, आदि कर रहे हैं ट्राम यात्रियों के परिवहन के लिए बनाया गया और (कभी कभी बहुत) भाड़ा।\nबहुत पहले ट्राम साउथ वेल्स, ब्रिटेन में अबेर्तावे और फुसफुसाता रेलवे पर था, यह था घोड़े पहले तैयार की और बाद में भाप और बिजली से चले गए। फुसफुसाता रेल अधिनियम ब्रिटिश संसद द्वारा 1804 में पारित किया गया था और पहली यात्री रेल (अमेरिका में स्त्रीत्कार्स के समान कुछ 30 साल बाद) 1807 में परिचालन शुरू कर दिया [7 पहले स्त्रीत्कार्स ], भी उत्तरी अमेरिका में होर्सेकार्स के रूप में जाना जाता है। थे संयुक्त राज्य अमेरिका में बनाया गया और नगर के किराये पर चलनेवाली गाड़ी लाइनों और सर्वग्राही लाइनों है कि उठाया और बंद करने से पहले काम पर रखा जा आवश्यकता के बिना एक नियमित रूप से यात्रियों को गिरा मार्ग पर से विकसित किया है। इन ट्राम एक जानवर रेलवे थे, आमतौर पर घोड़ों की टीमों का प्रयोग और कभी कभी दौड़ कारें, आमतौर पर एक टीम के रूप में दो खच्चरों. कभी कभी अन्य जानवरों उपयोग करने के लिए, या आपात स्थिति में मनुष्य डाल रहे थे। पहली ट्राम लाइन, आयरिश मूल के अमेरिकी जॉन स्तेफेंसों द्वारा विकसित, न्यूयॉर्क और हार्लेम का चौथा एवेन्यू रेल लाइन जो खेत और चौथा एवेन्यू साथ न्यूयॉर्क शहर में भाग गया था। सेवा 1832 में शुरू किया [8] यह 1835 में नई ओरलेंस, लुइसियाना, जो लगातार दुनिया में ऑपरेटिंग सिस्टम के सबसे पुराने रेलवे सड़क है द्वारा पीछा किया गया था। मैकेनिकल इंजीनियर्स के अमेरिकन सोसायटी के अनुसार।\n\n१प्रकाश रेल वाहनों के नवीनतम पीढ़ी मिमी आंशिक या पूरी तरह से कम तल डिजाइन, फर्श के साथ 300 से 360 (11.8 से 14.2 में से एक है) रेल के ऊपर से ऊपर, एक पुराने वाहनों में नहीं मिला क्षमता. यह उन यात्रियों को लोड करने के लिए, व्हीलचेयर में उन सहित, कम वृद्धि प्लेटफार्मों कि उठाया sidewalks अधिक से अधिक नहीं कर रहे हैं सीधे से अनुमति देता है। इस आवश्यकताओं को संतुष्ट करने के लिए महंगा व्हीलचेयर लिफ्टों का उपयोग किए बिना विकलांग यात्रियों के लिए उपयोग प्रदान करते हैं, जबकि एक ही समय पर बोर्डिंग तेजी से कर रही है और अन्य यात्रियों के लिए आसान है।\n\nयात्रियों को बोर्डिंग और कम तल ट्राम से उतरने लेकिन ऑपरेटर बैठने लेआउट के प्रतिबंध के 100% डिजाइन द्वारा लगाया के लिए सराहना की आसानी के लिए सीटों प्रदान करने की क्षमता की सीमा और अलग अलग शहर की जरूरत के लिए विन्यास बदलती हैं। सामान्य में, हालांकि, यात्रियों की संतुष्टि के उच्च के रूप में मेलबोर्न में कम तल ऑस्ट्रेलिया, से देखा जा सकता है [17] कम तल ट्राम. अब दुनिया भर के मिलान, डबलिन, सहित कई शहरों में चल मेलबोर्न, सिडनी, ब्यूनस आयर्स, ह्यूस्टन, इस्तांबुल और नैनटेस.\n२ व्यक्त ट्राम दो या अधिक वर्गों शरीर है, लचीला जोड़ों और एक दौर मंच द्वारा जुड़ा हुआ है। व्यक्त बसों की तरह, वे यात्री क्षमता बढ़ गई है। अभ्यास में, इन ट्राम अप करने के लिए 53 मीटर (174 फीट) तक [18] (जैसे बुडापेस्ट, हंगरी में) के रूप में कर सकते हैं [19] जबकि एक नियमित रूप से ट्राम के लिए बहुत कम हो गया है। इस प्रकार के साथ, एक बोगी याकूब के दो या अधिक कारबोदी वर्गों के बीच जोड़बंदी समर्थन करता है। एक व्यक्त ट्राम कम तल किस्म या (उच्च नियमित) तल किस्म हो सकता है। नए मॉडल ट्राम अप करने के लिए 72 मीटर लंबा हो सकता है और एक आरामदायक 4 यात्रियों पर 510 यात्रियों को ले जाना।", "id": "190704", "title": "त्राम"}
{"url": "https://hi.wikipedia.org/wiki?curid=190707", "text": "कंबोज\n\nकंबोज प्राचीन भारत के १६ महाजनपदों में से एक था। इसका उल्लेख पाणिनी के अष्टाध्यायी में १५ शक्तिशाली जनपदों में से एक के रूप में भी मिलता है। बौद्ध ग्रन्थ अंगुत्तर निकाय, महावस्तु मे १६ महाजनपदों में भी कम्बोज का कई बार उल्लेख हुआ है - ये गांधारों के समीपवर्ती थे। इनमें कभी निकट संबंध भी रहा होगा, क्योंकि अनेक स्थानों पर गांधार और कांबोज का नाम साथ साथ आता है। इसका क्षेत्र आधुनुक उत्तर पश्चिमी पाकिस्तान और अफगानिस्तान में मिलता है। राजपुर, द्वारका तथा Kapishi इनके प्रमुख नगर थे। इसका उल्लेख इरानी प्रचीन लेखों में भी मिलता है जिसमें इसे \"राजा कम्बीजेस\" के प्रदेश से जोड़ा जाता है।\n\n\n\n\n\nइस उद्धरण में कालिदास ने कंबोज देश में अखरोट वृक्षों का जो वर्णन किया है वह बहुत समीचीन है। इससे भी इस देश की स्थिति कश्मीर के आस पास प्रतीत होती हैं।\n\nकंबोज उत्तरापथ के गांधार के निकट स्थित प्राचीन भारतीय जनपद था जिसकी ठीक-ठाक स्थिति दक्षिण पश्चिम के पुँछ के इलाके के अंतर्गत मानी जा सकती है। प्राचीन संस्कृत एवं पाली साहित्य में कंबोज और गांधार का नाम प्राय: साथ-साथ आता है। जिस प्रकार गांधार के उत्कृष्ट ऊन का वर्णन ऋग्वेद में मिलता है (१,१२६) उसी प्रकार कंबोज के कंबलों का उल्लेख यास्क के निरुक्त में हुआ है (२, २)। वास्तव में यास्क ने 'कंबोज' शब्द की व्युत्पत्ति ही 'सुंदर कंबलों का उपभोग करनेवाले' या विकल्प में सुंदर भोजन करनेवाले लोग-इस प्रकार की है। गांधार और कंबोज इन दोनों जनपदों के अभिन्न संबंध की परंपरा से ही इनका सान्निध्य सिद्ध हुआ है। गांधार अफगानिस्तान (कंदहार) का संवर्ती प्रदेश था और इसी के पड़ोस में पूर्व की ओर कंबोज की स्थिति थी।\n\nवाल्मीकि रामायण में कंबोज का वातहीक और वनायु जनपदों के साथ वर्णन है और इन देशों में उत्पन्न श्रेष्ठ काले घोड़ों से अयोध्या नगरी को भरी पूरी बताया गया है (बाल. ६, २२)। महाभारत में अर्जुन की दिग्विजय के प्रसंग में परमकांबोज का लोह और ऋषिक जनपदों के साथ उल्लेख है (सभा. २७, २५)। (ऋषिक यूची का रूपांतरण जान पड़ता है। यूची जाति का निवासस्थन दक्षिण-पश्चिम चीन या चीनी तुर्किस्तान के अंतर्गत था। प्रसिद्ध बौद्ध सम्राट् कनिष्क का रक्तसंबंध इसी जाति के कुशान नामक कबीले से था।) द्रोणपर्व में सात्यकि द्वारा कांबोजों, यवनों, शकों, किरातों और बर्बरों आदि की दुर्मद सेना को हराने और उनके मुंडित मस्तकों और लंबी दाढ़ियों का चित्रमय उल्लेख (१९९, ४५-४८)-\"हे राजन्, सात्यकि ने आपकी (धृतराष्ट्र की) सेना का संहार करते हुए हजारों कांबोजों, शकों, शबरों, किरातों और बर्बरों के शवों से रणभूमि को पाठकर वहाँ मांस और रुधिर की नदी बहा दी थी। उन दस्युओं के, शिरस्त्राणों से युक्त मुँडित और लंबी दाढ़ियोंवाले सिरों से रणभूमि पंखहीन पक्षियों से भरी हुई सी दिखाई दे रही थी।\" महाभारत के युद्ध में काबोजों ने कौरवों का साथ दिया था। यह द्रष्टव्य है कि कांबोजादि को आकृति संबंधी जिन विशेषताओं का वर्णनमहाभारत के इस प्रसंग में हैं वे आज भी इस प्रदेश के निवासियों में विद्यमान हैं। महाभारत में कांबोजों के राजपुर नामक नगर का भी उल्लेख है जिसे कर्ण ने जीता था (द्रोण. ४, ५)।\n\nकनिंघम ने अपने सुप्रसिद्ध ग्रंथ 'एंशेंट जियोग्रफी ऑव इंडिया' (पृ. १४२) में राजपुर का अभिज्ञान दक्षिण-पश्चिम कश्मीर के राजौरी नामक नगर (जिला पुँछ, कश्मीर) के साथ किया है। इस प्रकारकंबोज देश की अवस्थिति का ज्ञान हमें प्राय: निश्चित रूप से हो जाता है। राइस डेविड्स ने इस प्रदेश की पूर्वबौद्धकालीन द्वारका नामक नगरी का उल्लेख किया है। लूडर्स के अभिलेखों (संख्या १७६, ४१२) में कंबोज जनपद के एक दूसरे स्थान नंदिनगर का भी उल्लेख है जिसकी स्थिति का ठीक पता नहीं।\n\nप्रसिद्ध वैयाकरण पाणिनि ने, जो स्वयं कंबोज के सहवर्ती प्रदेश के निवासी थे 'कंबोजाल्लुक' सूत्र से (अष्टाध्यायी ४, १, १७३) इस जनपद के बारे में अपनी जानकारी प्रकट की है। पतंजलि ने भी महाभाष्य में कंबोज का उल्लेख किया है।\n\nसिकंदर के आक्रमण के समय (३२७ ई.पू.) कंबोज प्रदेश की सीमा के अंतर्गत उरशा (जिला हाजारा) और अभिसार (जिला पुँछ) नामक छोटे-छोटे राज्य बसे हुए थे।\n\nपालि ग्रंथ अंगुत्तरनिकाय में भारत के १६ महाजनपदों में कंबोज की भी गणना की गई है (१,२१३; ४,२५२-२५६-२६१)। अशोक के अभिलेखों में कांबोजों का उल्लेख, सीमावर्ती यवनों, नाभकों, नाभपंक्तियों, भोजपितिनकों और गंधारों आदि के साथ किया गया है (शिलालेख १३)। इस धर्मलिपि से ज्ञात होता है कि यद्यपि कंबोज जनपद अशोक का सीमावर्ती पांत था तथापि वहाँ भी उसके शासन कापूर्ण रूप से प्रचलन था। विद्वानों का मत है कि शाहबाजगढ़ी (जिला पेशावर) और मानसेहरा (जिला हजारा) में प्राप्त अभिलेखों से, अशोक के समय में (मश्य तृतीय शताब्दी ई.पू.), क्रमश: गांधार और कंबोज जनपदों की स्थिति का ज्ञान होता है।\n\nमहाभारत के वर्णन में कंबोज देश के अनार्य रीति रिवाजों का आभास मिलता है। भीष्म. ९,६५ में कांबोजों को म्लेच्छजातीय बताया गया है। मनु ने भी कांबोजों को दस्यु नाम से अभिहित किया है तथा उन्हें म्लेच्छ भाषा बोलनेवाला बताया है (मनुस्मृति १०, ४४-४५)। मनु की ही भाँति निरुक्तकार यास्क ने भी कांबोजों की बोली को आर्य भाषा से भिन्न कहा है और इस तथ्य के प्रमाण में उन्होंने उदाहरण भी दिया है (११-२)। इसी प्रकार भूरिदत्त जातक में भी कांबोजों के अनार्याचरण तथा अनार्य धर्म का उल्लेख है।\n\nचीनी यात्री युवानच्वांग ने (मध्य ७वीं सदी ई.) भी राजपुर के संवर्ती प्रदेश के निवासियों को भारत के आर्यजनों की सांस्कृतिक परंपरा के बहिर्गत माना है और उन्हें उत्तर-पश्चिम की सीमावर्ती असभ्य जातियों के अंतर्गत बताया है। युवानच्वांग ने राजपुर को चीनी भाषा में 'होलोशिपुलो' लिखा है। किंतु इसके साथ यह बात भी ध्यान देने योग्य है कि कंबोज में बहुत प्राचीन काल से ही आर्यों की बस्तियाँ बिद्यमान थीं। इसका स्पष्ट निर्देश वंशब्राह्मण के उस उल्लेख से होता है जिसमें कांबोज औपमन्यव नामक आचार्य का प्रसंग है। यह आचार्य उपमन्यु गोत्र में उत्पन्न, मद्रगार के शष्य और कंबोज देश के निवासी थे। कीथ का अनुमान है कि इस प्रसंग में वर्णित औपमन्यव कांबोज और उनके गुरु मद्रगार के नामों से उत्तरमद्र और कंबोज देशों के सन्निकट संबंध का आभास मिलता है। पालि ग्रंथ मज्झिमनिकाय से भी कंबोज में आर्य संस्कृति की विद्यमानता के बारे में सूचना मिलती है।\n\nमहाभारत में कंबोज देश के कमठ और सुदक्षिण नामक राजाओं के नाम मिलते हैं-(सभा. ४, २२-उद्योग. १६६, १)। किंतु कौटिल्य के अर्थशास्त्र से ज्ञात होता है कि चतुर्थ शताब्दी ई.पू. में कांबोज में संघ या गणराज्य की स्थापना भी की गई थी। अर्थशास्त्र (पृ. ३१८) में कांबोजों को वार्ताशस्त्रोपजीवी संघ अर्थात् कृषि और शस्त्रों से जीविका अर्जन करनेवाले संघ की संज्ञा दी गई है। महा. ७, ८९, ३८ में भी 'कबोजानां च ये गणा:', ऐसा वर्णन मिलता है।\n\nसंस्कृत के काव्य ग्रंथों में भी कंबोज के विषय में अनेक उल्लेख मिलते हैं; उदाहरणार्थ, कालिदास ने रघुवंश में रघु की दिग्विजययात्रा के प्रसंग में कांबोजों पर उनकी विजय का सुंदर वर्णन इस प्रकार किया है-(रघु. ४, ६९)-'रघु के प्रभाव को सहने में असमर्थ कंबोज-निवासियों को अपने देश के अखरोट के वृक्षों, जिनसे रघु की सेना के मदमत्त हाथियों की शृंखलाएँ बाँधी गई थीं, की भाँति ही विनत होना पड़ा।' यह द्रष्टव्य है कि कालिदास के समय में भी आज ही की तरह भारत के इस प्रदेश के अखरोट प्रसिद्ध थे।\n\nइतिहासकार कल्हण के अनुसार कश्मीर नरेश ललितादित्य ने उत्तरापथ के अन्य कई देशों के साथ कंबोज को भी जीता था। उसके वर्णन में भी कंबोज की परंपरा से प्रसिद्ध घोड़ों का उल्लेख (४, १६३)। इस वर्णन से यह भी प्रमाणित होता है कि भारतीय इतिहास के प्राय: मध्यकाल (११वीं-१२वीं सदी ई.) तक कंबोज देश के नाम का प्रचलन था तथा इसकी सीमाएँ भी प्राय: पूर्ववत् ही थीं, किंतु यह जान पड़ता है कि तत्पश्चात् धीरे-धीरे इस जनपद का विलय कश्मीर राज्य में हो जाने से इसकी पृथक सत्ता का अंत हो गया और इसके साथ ही इसका नाम भी विस्मृति के गर्त में जा पड़ा। फिर भी अभी तक कंबोज के नाम की स्मृति काफिरिस्तान के निकटवर्ती प्रदेश के कुछ कबीलों के नामों, जैसे कंबोजी, कमोज और कामोजे आदि में सुरक्षित है।\n\nनेपाली परंपरा में कंबोज देश के नाम से तिब्बत का अभिधान किया जाता रहा है (देखिए, फ़ूशे : इकोनोग्राफ़ीक बुद्धीक, पृ. १३४), किंतु उपर्युक्त तथ्यों से यह भली भाँति प्रमाणित होता है कि इस जनपद की स्थिति प्राचीन भारत की उत्तरी पश्चिमी सीमा के निकट ही रही होगी। यह तथ्य उनकी बोली से भी, जो ईरानी भाषा की ही एक शाखा थी, सिद्ध है \n\n", "id": "190707", "title": "कंबोज"}
{"url": "https://hi.wikipedia.org/wiki?curid=190709", "text": "प्राचीन भारत के जनपद\n\nयह महाभारत काल के समस्त जनपदो की सूची है, जो कि महाभारत में ही दी गयी है-\n", "id": "190709", "title": "प्राचीन भारत के जनपद"}
{"url": "https://hi.wikipedia.org/wiki?curid=190712", "text": "ऑपेरा मोबाइल\n\nऑपेरा मोबाइल स्मार्टफोन हेतु एक मोबाइल वेब ब्राउजर है। यह ऑपेरा के जावा आधारित मोबाइल वेब ब्राउजर ऑपेरा मिनी का परिवर्धित संस्करण है। यह सिम्बियन तथा विण्डोज़ मोबाइल प्लेटफॉर्म के लिये उपलब्ध है। इसमें एक डैस्कटॉप ब्राउजर की तरह विभिन्न फीचर्स जैसे टैब्स, हिस्ट्री, बुकमार्क्स, सर्च बॉक्स आदि उपलब्ध हैं। \n\nऑपेरा मोबाइल इंस्टाल करने हेतु अपने फोन के डिफॉल्ट ब्राउजर में http://m.opera.com पर जायें।\n\nऑपेरा मोबाइल ब्राउजर हिन्दी (कॉम्पलॅक्स स्क्र्पिट् लेआउट) टैक्स्ट को रॅण्डर करने हेतु फोन के लेआउट इंजन की बजाय अपने स्वयं के इंजन का प्रयोग करता है। जिस कारण फोन में आंशिक हिन्दी समर्थन होने अर्थात फोन में केवल हिन्दी फॉण्ट होने तथा लेआउट इंजन में हिन्दी समर्थन न होने पर भी हिन्दी सही दिखता है अर्थात यदि फोन में हिन्दी टूटी-फूटी तथा बिखरी हुयी दिखायी देती है तो ऑपेरा मोबाइल में सही दिखायी देगी।\n\nकेवल कुछ वर्ण ऐसे हैं जिन्हें ब्राउजर सही नहीं दिखा पाता जिनमें \"उ\" की मात्रा, \"ज्ञ\" तथा \"प्र\" के बाद \"इ\" की मात्रा आदि शामिल हैं। यद्यपि इनसे पठनीयता में विशेष अन्तर नहीं पड़ता परन्तु यदि ये कमियाँ दूर कर ली जायें तो ऑपेरा मोबाइल सर्वश्रेष्ठ हिन्दी मित्र ब्राउजर होगा।\n", "id": "190712", "title": "ऑपेरा मोबाइल"}
{"url": "https://hi.wikipedia.org/wiki?curid=190719", "text": "परिचर्या\n\nरोगी की सेवा-शुश्रूषा को परिचर्या या नर्सिंग (Nursing) कहते हैं। अंग्रेजी के नर्स शब्द का अर्थ है 'पोषण'। नर्स वह स्त्री होती है जो शिशु का पोषण करती है; माँ भी एक प्रकार से नर्स है, वह पुरुष भी नर्स है जो शिशुओं की अथवा रोगी की देखभाल करता है।\n\nपरिचर्या शब्द से क्रियाशीलता झलकती है। यह उपकार का काम है और ऐसे व्यक्ति के लिए किया जाता है जो स्वयं उसे अपने लिए नहीं कर सकता। यों तो परिचर्या एक व्यवसाय है, परंतु इसमें ऐसी चरित्रवान् स्त्रियों की आवश्यकता रहती है जो ईश्वरीय नियमों में दृढ़ निष्ठा रखती हों और जो सत्य सिद्धांतों पर अटल रहें तथा परिणाम की चिंता किए बिना, कैसे भी परिस्थिति क्यों न हो, वही करें जो उचित हो।\n\nपरिचर्या का इतिहास वेदों के प्राचीन काल से आरंभ होता है, जब रुगण व्यक्ति की देखभाल तथा शुश्रूषा का कार्य समाज में बड़े आदर की दृष्टि से देखा जाता था। चरक ने लगभग 1,000 ई.पू. में लिखा था कि उपचारिका को शुद्ध आचरण की, पवित्र, चतुर और कुशल, दयावान्, रोगी के लिए सब प्रकार की सेवा करने में दक्ष, पाकशास्त्र में गुणी, रोगी के प्रक्षालन तथा स्नान कराने, मालिश करने, उठाने तथ टहलाने में निपुण, बिछावन बिछाने और स्वच्छ करने में प्रवीण, तत्पर, धैर्यवान्, रोग से पीड़ित की परिचर्या में कुशल और आज्ञाकारी होना चाहिए। यशस्वी यूनानी चिकित्सक हिप्पॉक्रैटीज़ (460-370 ई.पू.), जिसे औषधशास्त्र का पिता माना जाता है, रोगी की ठीक प्रकार से देखभाल की महत्ता जानता था और वह यह भी भली भाँति जानता था कि अच्छी परिचर्या कैसे की जानी चाहिए। आरंभ-कालीन ईसाई चर्चसंघ के समय स्त्रियाँ अपने घर बार छोड़कर रोगियों तथा संकटग्रस्त लोगों की सेवा शुश्रूषा करने अथवा उन्हें देखने-भालने जाया करती थीं।\n\nअर्वाचीन परिचर्या की नींव फ्लोरेंस नाइटिंगेल ने डाली। ये धनी घर की लड़की थीं, परंतु आलस जीवन से असंतुष्ट होकर उन्होंने परिचर्या का अध्ययन किया और लंदन में रोगियों के लिए एक परिचर्या भवन खोला। 1845 ई. में क्रीमिया में युद्ध छिड़ने पर और युद्ध सचिव के कहने पर वे 34 वर्ष की आयु में ही 38 नर्सों के दल के साथ सेवा-शुश्रूषा के लिए युद्धस्थल पर गई थीं। स्वास्थ्य विज्ञान के सिद्धांतों को उन्होंने अस्पताल के प्रबंध में लागू किया और उसके लिए जो भी कठिनाइयाँ या अड़चनें उनके मार्ग में आईं। उनका उन्होंने वीरता और समझदारी से निरंतर सामना किया, यहाँ तक कि मिलिटरी कमसरियट अधिकारियों के विरोध का भी उन्हें सामना करना पड़ा। वे यह समझने लगे थे कि मिस नाइटिंगेल भयानक आगंतुक हैं, जो सैनिक व्यवस्था के अनुशासन को भंग करने के लिए आई हैं। परंतु उनके प्रबंध के फलस्वरूप बैरक के अस्पतालों में मृत्युसंख्या, जो पहले 42 प्रतिशत थी, घटकर जून, 1855 में 2 प्रतिशत रह गई। फ्लोरेंस नाइटिंगेल क्रीमिया में 1856 तक अर्थात् ब्रिटिशों द्वारा तुर्की खाली किए जाने तक रहीं। उन्होंने वहाँ जो काम किया वह उस युग की आश्चर्यजनक कहानी बन गया। लांगफेलो ने तो उस कथा को कविता में भी गाया। ब्रिटिश सरकार ने एक युद्धपोत को आदेश दिया कि वह उस वीर स्त्री को घर वापस लाए। लंदन ने इस महिला के राजसी स्वागत की तैयारियाँ कीं। किंतु शीलवश वह एक तेज फ्रांसीसी जहाज से घर लौटीं। वहाँ से इंग्लैंड गईं और चुपचाप अपने घर पहुँच गईं। उनके आने का समाचार उनके पहुँच जाने के बाद लोगों में फैला। सन् 1860 में उनके प्रयास से लंदन में नर्सों के लिए एक पाठशाला खुली, जो इस प्रकार की पहली पाठशाला थी।\n\nभारत में परिचर्या के प्रथम शिक्षणालय मद्रास में सन 1854 में और बंबई में 1860 में खुले। 1855 में लेडी डफ़रिन फ़ंड की स्थापना हुई थी, जिसकी सहायकता से कई अस्पतालों के साथ परिचर्या के शिक्षणालय खोले गए और उनमें भारत की स्त्री नर्सों के प्रशिक्षण का श्रीगणेश हुआ। अब तो देश के प्राय: सभी बड़े अस्पतालों में नर्सों के प्रशिक्षण की व्यवस्था है, जिनके द्वारा सामान्य परिचर्या में डिप्लोमा की भी व्यवस्था है। परिचर्या महाविद्यालयों में स्नातकों को बी.एस-सी की उपाधि दी जाती है तथा मेट्रनों (उ माता) और सिस्टर (उ बहन) अनुशिक्षकों को वार्डनों के संबंध में संक्षिप्त शिक्षा (रिफ़्रेशर कोर्स) की व्यवस्था की जाती है।\n\nफ्लोरंस नाइटिंगेल के समय से लेकर अब तक चिकित्सा विज्ञान में बहुत उन्नति हुई है, जिससे परिचर्या विज्ञान में भी आमूल परिवर्तन हो गए हैं। अब यह धार्मिक व्यवस्थापकों के प्रोत्साहन से संचालित एवं अनभिज्ञ व्यक्तियों द्वारा दया-दाक्षिण्य-प्रेरित सेवा मात्र नहीं रह गया है;अब तो यह आजीविका का एक साधन है, जिसके लिए विस्तृत वैज्ञानिक पाठ्यक्रम का अध्ययन और शिक्षण आवश्यक होता है। ऐसे अधिकांश पेशों से, जिनमें निजी कौशल तथा वैज्ञानिक प्रशिक्षण से सफलता मिल जाती है, इसमें विशेषता यह है कि सफल करुणा का भाव, दु:ख दर्द को शांत तथा दूर करने का उत्साह और माँ का सा हृदय भी चाहिए।\n\nअपने रोगी के प्रति उपचारिका के दायित्व की आधुनिक भावना में केवल शारीरिक सुख देने, चिकित्सा करने तथा औषधोपचार के अतिरिक्त इसकी भी अपेक्षा रहती है कि उसे रोग का तथा वह रोग किसी रोगी को किस प्रकार प्रभावित करता है, इसका भी स्पष्ट ज्ञान हो। समय-समय पर जो नवीन लक्षण उभरे उनके प्रति उसे अत्यंत सजग रहना चाहिए। किस प्रकार के उपचार से रोगी को लाभ होगा, इसका उसे ज्ञान होना चाहिए तथा प्रत्येक रोगी के लिए अलग-अलग किस प्रकार की देखभाल अपेक्षित है तथा उसकी परिचर्या किस प्रकार की जाए, इन सबका उसे स्पष्ट पता होना चाहिए। नर्स को अपना दायित्व पूरी तरह निभाने के लिए अपने रोगियों की मन:स्थिति से भी परिचित होना आवश्यक है। रोगी की देखभाल करने में केवल रोग पर दृष्टि रखना ही पर्याप्त नहीं है, वरन् रोगी को ऐसा व्यक्ति समझना चाहिए जो उपचारिका से यह अपेक्षा करता है कि वह उसे सुरक्षा दे, उसे समझे तथा उसपर ममता रखे।\n\nअत: रोगों की रोकथाम में और उनसे पीड़ित लोगों की देखभाल में नर्स का योग बहुत ही महत्वपूर्ण है। वह चिकित्सा के लिए सहायिका तथा सहयोगिनी है। उसके बिना चिकित्सक रोगी की सहायता करने में भारी अड़चनें पड़ सकती हैं। कभी-कभी तो वह डाक्टर से भी अधिक महत्व की हो जाती है।\n\nआज व्यक्तिविशेष अथवा राष्ट्र के स्वास्थ्य को यथार्थत: उन्नत बनानेवाले चिकित्सा संबंधी सामाजिक तथा निरोधक कार्यक्रम में चिकित्सक के साथ समुचित योग देकर नर्सें निस्संदेह क्रियात्मक योगदान करती हैं।\n\nपरिचर्या व्यवसाय में मुख्यत: स्त्रियाँ ही काम करती हैं। वे आज संतोषपूर्वक यह कह सकती हैं कि उनका काम सम्मानित काम है, क्योंकि उनका जीवन दूसरों का जीवन उपयोगी तथा सुखी बनाने में लगा रहता है। उनको इस व्यवसाय में स्वाभाविक रूप से आनंद और आत्मसंतोष मिलता है क्योंकि वे एक परदु:खापहारी तथा सम्मानपूर्ण काम में संलग्न रहती हैं।\n\nनर्सों को विशेष वस्त्र (वर्दी, समवेश) दिया जाता है। ऐसा स्वच्छता के लिए, उन्हें सुविधापूर्वक पहचानने के लिए तथा उनके वेशसौष्ठव के लिए किया जाता है। उनकी वर्दी औपचारिक पहनावा है; इसमें सफेद फ्राक, सफेद टोपी, एप्रन तथा पेटी और सफेद जूते तथा मोजे होते हैं। आभूषण के रूप में केवल घड़ी उनके पास रहती है। परिचर्या के बदलते रूप के अनुसार नई नर्सें फ्राक के स्थान सफेद साड़ी पहनना पसंद करती है। यह वेश सादा तो है ही, पहननेवालियों के लिए और जिनकी शुश्रुषा में वे लगी रहती हैं उनके लिए भी प्रभावोत्पादक होता है।\n\nआधुनिक परिचर्या कार्य कई वर्गों में बाँटा जा सकता है। साधारणत: प्रत्येक नर्स एक वर्ग की विशेषज्ञ होती है। नर्सों के काम के बड़े-बड़े वर्ग ये हैं : सामाजिक तथा सार्वजनिक स्वास्थ्य परिचर्या, अस्पताल में परिचर्या, उद्योगक्षेत्रीय परिचर्या, धात्री परिचर्या तथा निजी चिकित्साक्षेत्र में परिचर्या। परिचर्या के कितने ही उपविभाग भी हैं, उदाहरणार्थ, अस्पताल में चिकित्सा-प्रकार के अनुसार परिचर्या के ये विभाग हो जाते हैं-बालक की परिचर्या, हृद्रोग परिचर्या, अस्थिकर्म परिचर्या, क्षय परिचर्या, गर्भ विषयक परिचर्या, सामान्य औषधोपचारिक तथा शल्य चिकित्सकी परिचर्या, मस्तिष्क रोगों की परिचर्या, छूत के रोगों की परिचर्या इत्यादि।\n\nस्वस्थ राष्ट्र के निर्माण में नर्स को बहुत महत्वूपर्ण कार्य करना पड़ता है। रोग की अनुपस्थिति को ही स्वास्थ्य नहीं कहते, स्वास्थ्य तो निश्चित रूप से रहने का अर्थात् उस स्थिति का नाम है जिसमें पूर्ण शारीरिक, मानसिक तथा सामाजिक हृष्ठता हो। रोगी को अस्पताल में स्वास्थ्यलाभ करने के उपरांत पुन: पहले जैसे अस्वच्छ वातावरण में ही लौटा देना स्वस्थ राष्ट्र के निर्माण की दिशा में कोई प्रगति नहीं मानी जा सकती। चतुर्दिक् स्वास्थ्य की भावना नर्सों को लोगों तक पहुँचानी पड़ेगी और उन्हें यह समझना पड़ेगा कि यदि स्वच्छता रखी जाए तो दु:ख का अधिकांश भाग अपने आप दूर हो जाएगा। नर्सें ही लोगों को स्वस्थ जीवन व्यतीत करने का मार्ग अच्छी तरह बता सकती हैं। उन्हें रोगी और उसके परिवार का उन बातों की शिक्षा और बुद्धि देनी चाहिए जिससे वे नर्स के बिदा हो जाने के बाद भी अपना घर द्वार अच्छा रख सकें।\n\nबालक परिचर्या की नर्स को नए आगंतुक का प्राय: संपूर्ण दायित्व उठाना पड़ता है और इसीलिए उसे बालक के जन्म लेने पर अपना काम नहीं आरंभ करना होता, वरन् उसका काम उसके जन्म से नौ महीने पहले से आरंभ हो जाता है। जन्म से पूर्व, जन्म के समय, शैशव, बाल्यावस्था तथा किशोरावस्था में, वह जैसे भी और जहाँ भी हो, घर में, स्कूल में, अस्पताल में, गली में, मैदान में, सभी जगह उसे बालक की संभाल करनी पड़ती है। उसे माता-पिता की सहायता करनी होती है और यह देखना होता है कि बालक सभी कठिनाइयों को पार कर जाए। उसे शिक्षक, परामर्शदाता तथा मित्र की हैसियत बरतनी होती है। बालक परिचर्या की प्रत्येक नर्स को बच्चों की देखभाल के विशेष ज्ञान और अधिक कौशल की आवश्यकता होती है ताकि वह उनकी वैज्ञानिक परिचर्या कर सके।\n\nबच्चे के लिए वह समय सबसे अधिक संकट का होता है जब उसे अस्पताल में लाया जाता है। वह अपनी माँ को छोड़कर एक नए संसार में पहुँचता है, जहाँ वह यह नहीं जानता कि उसके साथ क्या किया जानेवाला है। उसका क्षुब्ध मानसिक संतुलन तथा विकल मनोवेग उसे बीमारी से कहीं अधिक संत्रस्त करते हैं। ऐसी दशा में औषधोपचार से भी बढ़कर अस्पताल में उसकी निजी देखभाल का महत्व है। बालक परिचर्या की नर्स का ही यह मुख्य कार्य होता है कि वह बच्चे का विश्वास प्राप्त कर ले और उसे सब बातें पहले से ही साफ-साफ बता दे जिससे वह चिकित्सक द्वारा चिकित्सा तथा होनेवाले कार्यों के लिए तैयार हो जाए। बच्चे को पहले से बताए बिना ही यदि आकस्मिक रूप से कुछ किया जाता है तो वह निश्चय ही उसका विरोध करता है।\n\nहृद्रोग परिचर्या की नर्स के विशेष उत्तरदायित्व होते हैं और वैसा ही उसका प्रशिक्षण होता है। हृदय के बहुत से रोग आरंभिक पीड़ा शांत हो जाने के उपरांत अपने रोग के संबंध में अनाश्यक सावधानी नहीं बरतते। जो नर्स रोगी का उल्लेखनीय विश्वास तथा अपने ऊपर पूर्ण निर्भरता प्राप्त कर ले, जो रोगी की शारीरिक मुद्राओं का अभिप्राय समझे, जो अपनी रहन-सहन को इस प्रकार ढाल सके कि रोगी को परेशानी न हो, वही नर्स हृदपचर्या के लिए योग्य और सफल सिद्ध हो सकती है।\n\nमानसिक रोगियों की सँभाल के लिए नर्स बहुत अधिक कौशल की अपेक्षा होती है। रोगियों के बीच नर्स को बहुत सावधानी से अपना काम करना पड़ता है। उसका व्यवहार और उसकी आत्मीयतापूर्ण देखभाल निश्चय ही रोगी के लिए किसी भी औषधि से अधिक उपयोगी होती है। नर्स को रोगी के संबंध में प्रत्येक प्रकार का ज्ञान होना चाहिए और उन बातों का तो उसे अवश्य ही भली प्रकार पता होना चाहिए, जिससे रोगी का मानसिक संतुलन बिगड़ जाता है। रोगियों के साथ उसे धैर्य, सहानुभूति और कौशल से इस प्रकार व्यवहार करना पड़ता है, मानों वे उसके मित्र और प्रियजन हों, क्योंकि मानसिक रोगी साधारण-सी बात से ही उद्विग्न हो उठते हैं और थोड़ी-सी भी उद्विग्नता चिकित्सा और उपचार से हुए समस्त लाभ को एक क्षण में नष्ट कर सकती है।\n\nये नर्सों की विशेष दक्षता के कुछ उदाहरण हैं। प्रत्येक विशेष क्षेत्र में नर्स के कुछ विशेष कर्तव्य रहते हैं। उसको परिचर्या का लाभ तभी हो सकता है जब उसे स्थिति का संपूर्ण ज्ञान हो। किंतु स्थिति चाहे जैसी हो, समान तथा डाक्टर के निर्देशों के अनुसार रोगी की शुश्रुषा करनेवाले सच्चे सेवक की भाँति काम करना पड़ता है।\n\n", "id": "190719", "title": "परिचर्या"}
{"url": "https://hi.wikipedia.org/wiki?curid=190720", "text": "पश्च-प्रदीप\n\nपश्च-प्रदीप (कभी कभी पश्चालोक) या पश्च-प्रदीपक द्रव क्रिस्टल प्रादर्शी (एलसीडी) को प्रकाशित करने की एक युक्ति है। पश्च-प्रदीपक किसी एलसीडी को पीछे से या पार्श्व से प्रकाशित करते हैं जबकि इसके विपरीत अग्र-प्रदीपक को प्रकाशन हेतु एलसीडी के सामने रखा जाता है। पश्च-प्रदीपकों का प्रयोग छोटे प्रादर्शी पटलों में कम प्रकाश की स्थितियों में पठनीयता को बढ़ाने के लिए,संगणक प्रादर्शी पटलों और एलसीडी टेलीविजन में सीआरटी प्रादर्शी पटलों की भांति प्रकाश उतपन्न करने के लिए किया जाता है।\n\nसामान्य प्रकार के एलसीडी प्रादर्शी पटलों का निर्माण बिना किसी आंतरिक प्रकाश स्रोत के बिना किया जाता है और उपयोगकर्ता के लिए संप्रेषित छवि प्रदर्शित करने के लिए एक बाहरी प्रकाश स्रोत की आवश्यकता होती है। हालांकि, आधुनिक एलसीडी स्क्रीन एक आंतरिक प्रकाश स्रोत के साथ बनाये जाते हैं। ऐसी एलसीडी स्क्रीन कई परतों से मिलकर बनी होती है और आमतौर पर पश्च-प्रदीपक पीछे से पहली परत होती है। स्क्रीन पर छवियों के सर्जन हेतु स्क्रीन के पिक्सल के प्रकाश की तीव्रता को विनियमित करने के लिए एक तंत्र की आवश्यकता होती है और इस के लिए, प्रकाश वाल्व का प्रयोग किया जाता है। प्रकाश वाल्व लक्ष्य तक पहुँचने वाले प्रकाश का मार्ग अवरुद्ध करके इसकी मात्रा को किसी तरह नियंत्रित करता है। ऐसा करने का सबसे आम तरीका ध्रुवीकरण फिल्टर का प्रयोग है जो एक स्रोत से निकलने वाले प्रकाश का ध्रुवण एक या दो अनुप्रस्थ दिशाओं में कर, इसे फिर एक स्विचन ध्रुवीकरण फिल्टर के माध्यम से पारित कर अवांछनीय प्रकाश का रास्ता रोक देता है।\nपश्च-प्रदीपक किसी भी रंग का हो सकता है। एकवर्णी (मोनोक्रोम) एलसीडी आमतौर पर पीले, हरे, नीले या सफेद रंग के होते हैं, जबकि बहुवर्णी एलसीडी सफेद रंग का प्रयोग करते हैं क्योंकि सफेद रंग में वर्णक्रम के अधिकतर रंग समाहित होते हैं। \n", "id": "190720", "title": "पश्च-प्रदीप"}
{"url": "https://hi.wikipedia.org/wiki?curid=190723", "text": "देवीभागवत पुराण\n\nयह पुराण परम पवित्र वेद की प्रसिद्ध श्रुतियों के अर्थ से अनुमोदित, अखिल शास्त्रों के रहस्यका स्रोत तथा आगमों में अपना प्रसिद्ध स्थान रखता है। यह सर्ग, प्रतिसर्ग, वंश, वंशानुकीर्ति, मन्वन्तर आदि पाँचों लक्षणों से पूर्ण हैं। पराम्बा भगवती के पवित्र आख्यानों से युक्त है। इस पुराण में लगभग १८,००० श्लोक है। \n\nएक बार भगवत्-अनुरागी तथा पुण्यात्मा महर्षियों ने श्री वेदव्यास के परम शिष्य सूतजी से प्रार्थना की-हे ज्ञानसागर ! आपके श्रीमुख से विष्णु भगवान और शंकर के दैवी चरित्र तथा अद्भुत लीलाएं सुनकर हम बहुत सुखी हुए। ईश्वर में आस्था बढ़ी और ज्ञान प्राप्त किया। अब कृपा कर मानव जाति को समस्त सुखों को उपलब्ध कराने वाले, आत्मिक शक्ति देने वाले तथा भोग और मोक्ष प्रदान कराने वाले पवित्रतम पुराण आख्यान सुनाकर अनुगृहीत कीजिए। ज्ञानेच्छु और विनम्र महात्माओं की निष्कपट अभिलाषा जानकर महामुनि सूतजी ने अनुग्रह स्वीकार किया। उन्होंने कहा-जन कल्याण की लालसा से आपने बड़ी सुंदर इच्छा प्रकट की। मैं आप लोगों को उसे सुनाता हूँ। यह सच है कि श्री मद् देवी भागवत् पुराण सभी शास्त्रों तथा धार्मिक ग्रंथों में महान है। इसके सामने बड़े-बड़े तीर्थ और व्रत नगण्य हैं। इस पुराण के सुनने से पाप सूखे वन की भांति जलकर नष्ट हो जाते हैं, जिससे मनुष्य को शोक, क्लेश, दु:ख आदि नहीं भोगने पड़ते। जिस प्रकार सूर्य के प्रकाश के सामने अंधकार छंट जाता है, उसी प्रकार भागवत् पुराण के श्रवण से मनुष्य के सभी कष्ट, व्याधियां और संकोच समाप्त हो जाते हैं।\nमहात्माओं ने सूतजी से भागवत् पुराण के संबंध में ये जिज्ञासाएं रखीं:\n\nमहर्षि पराशर और देवी सत्यवती के संयोग से श्रीनारायण के अंशावतार देव व्यासजी का जन्म हुआ। व्यासजी ने अपने समय और समाज की स्थिति पहचानते हुए वेदों को चार भागों में विभक्त किया और अपने चार पटु शिष्यों को उनका बोध कराया। इसके पश्चात् वेदाध्ययन के अधिकार से वंचित नर-नारियों का मंदबुद्धियों के कल्याण के लिए अट्ठारह पुराणों की रचना की, ताकि वे भी धर्म-पालन में समर्थ हो सकें। सूतजी ने कहा-महात्मन्! गुरुजी के आदेशानुसार सत्रह पुराणों के प्रसार एवं प्रचार का दायित्व मुझ पर आया, किंतु भोग और मोक्षदाता भागवत पुराण स्वयं गुरुजी ने जन्मेजय को सुनाया। आप जानते हैं-जन्मेजय के पिता राजा परीक्षित को तक्षक सर्प ने डस लिया था और राजा ने अपनी हत्या के कल्याण के लिए श्रीमद् भागवत् पुराण का श्रवण किया था। राजा ने नौ दिन निरंतर लोकमाता भगवती दुर्गा की पूजा-आराधना की तथा मुनि वेदव्यास के मुख से लोकमाता की महिमा से पूर्ण भागवत पुराण का श्रवण किया। सूतजी ने कहा-महात्मन्! गुरुजी के आदेशानुसार सत्रह पुराणों के प्रसार एवं प्रचार का दायित्व मुझ पर आया, किंतु भोग और मोक्षदाता भागवत पुराण स्वयं गुरुजी ने जन्मेजय को सुनाया। आप जानते हैं-जन्मेजय के पिता राजा परीक्षित को तक्षक सर्प ने डस लिया था और राजा ने अपनी हत्या के कल्याण के लिए श्रीमद् भागवत् पुराण का श्रवण किया था। राजा ने नौ दिन निरंतर लोकमाता भगवती दुर्गा की पूजा-आराधना की तथा मुनि वेदव्यास के मुख से लोकमाता की महिमा से पूर्ण भागवत पुराण का श्रवण किया।\n\nश्री कृष्ण प्रसेनजित को ढूंढ़ने के प्रयास में खो गए थे जो श्री देवी भगवती के आशीर्वाद से सकुशल लौट आए। यह वृत्तांत महर्षियों की इच्छा से विस्तार से सुनाते हुए श्री सूतजी कहने लगे-सज्जनों ! बहुत पहले द्वारका पुरी में भोजवंशी राजा सत्राजित रहता था। सूर्य की भक्ति-आराधना के बल पर उसने स्वमंतक नाम की अत्यंत चमकदार मणि प्राप्त की। मणि की क्रांति से राजा स्वयं सूर्य जैसा प्रभा-मंडित हो जाता था। इस भ्रम में जब यादवों ने श्रीकृष्ण से भगवान सूर्य के आगमन की बात कही, तब अंतर्यामी कृष्ण ने यादवों की शंका का निवारण करते हुए कहा कि आने वाले महानुभाव स्वमंतक मणिधारी राजा सत्राजित हैं, सूर्य नहीं। स्वमंतक मणि का गुण था कि उसको धारण करने वाला प्रतिदिन आठ किलो स्वर्ण प्राप्त करेगा। उस प्रदेश में किसी भी प्रकार की मानवीय या दैवीय विपत्ति का कोई चिह्न तक नहीं था। स्वमंतक मणि प्राप्त करने की इच्छा स्वयं कृष्ण ने भी की लेकिन सत्राजित ने अस्वीकार कर दिया।\n\nएक बार सत्राजित का भाई प्रसेनजित उस मणि को धारण करके घोड़े पर चढ़कर शिकार को गया तो एक सिंह ने उसे मार डाला। संयोग से जामवंत नामक रीछ ने सिंह को ही मार डाला और वह मणि को लेकर अपनी गुफा में आ गया। जामवंत की बेटी मणि को खिलौना समझकर खेलने लगी।\nप्रसेनजित के न लौटने पर द्वारका में यह अफवाह फैल गई कि कृष्ण को सत्राजित द्वारा मणि देने से इनकार करने पर दुर्भावनावश कृष्ण ने प्रसेनजित की हत्या करा दी और मणि पर अपना अधिकार कर लिया। कृष्ण इस अफवाह से दु:खी होकर प्रसेनजित को खोजने के लिए निकल पड़े। वन में कृष्ण और उनके साथियों ने प्रसेनजित के साथ एक सिंह को भी मरा पाया। उन्हें वहां रीछ के पैरों के निशानों के संकेत भी मिले, जो भीतर गुफा में प्रवेश के सूचक थे। इससे कृष्ण ने सिंह को मारने तथा मणि के रीछ के पास होने का अनुमान लगाया।\n\nअपने साथियों को बाहर रहकर प्रतीक्षा करने के लिए कहकर स्वयं कृष्ण गुफा के भीतर प्रवेश कर गए। काफी समय बाद भी कृष्ण के वापस न आने पर निराश होकर लौटे साथी ने कृष्ण के भी मारे जाने का मिथ्या प्रचार कर दिया।\nकृष्ण के न लौटने पर उनके पिता वसुदेव पुत्र-शोक में व्यथित हो उठे। उसी समय महर्षि नारद आ गए। समाचार जानकर नारदजी ने वसुदेव से श्रीमद् देवी भागवत पुराण के श्रवण का उपदेश दिया। वसुदेव मां भगवती की कृपा से पूर्व परिचित थे। उन्होंने नारदजी से कहा-देवर्षि, देवकी के साथ कारागारवास करते हुए जब छ: पुत्र कंस के हाथों मारे जा चुके थे तो हम दोनों पति-पत्नी काफी व्यथित और अंसतुलित हो गए थे। तब अपने कुल पुरोहित महर्षि गर्ग से परामर्श किया और कष्ट से छुटकारा पाने का उपाय पूछा। गुरुदेव ने जगदम्बा मां की गाथा का पारायण करने को कहा। कारागार में होने के कारण मेरे लिए यह संभव नहीं था। अत: गुरुदेव से ही यह कार्य संपन्न कराने की प्रार्थना की।\n\nवसुदेव ने कहा-मेरी प्रार्थना स्वीकार करके गुरुदेव ने विंध्याचल पर्वत पर जाकर ब्राह्मणों के साथ देवी की आराधना-अर्चना की। विधि-विधानपूर्वक देवी भागवत का नवाह्र यज्ञ किया। अनुष्ठान पूर्ण होने पर गुरुदेव ने मुझे इसकी सूचना देते हुए कहा-देवी ने प्रसन्न होकर यह आकाशवाणी की है-मेरी प्रेरणा से स्वयं विष्णु पृथ्वी के कष्ट निवारण हेतु वसुदेव देवकी के घर अवतार लेंगे। वसुदेव को चाहिए कि उस बालक को गोकुल ग्राम के नंद-यशोदा के घर पहुंचा दें और उसी समय उत्पन्न यशोदा की बालिका को लाकर आठवीं संतान के रूप में कंस को सौंप दें। कंस यथावत् बालिका को धरती पर पटक देगा। वह बालिका कंस के हाथ से तत्काल छूटकर दिव्य शरीर धारण कर, मेरे ही अंश रूप से लोक कल्याण के लिए विध्यांचल पर्वत पर वास करेगी। गर्ग मुनि के द्वारा इस अनुष्ठान फल को सुन कर मैंने प्रसन्नता व्यक्त करते हुए आगे घटी घटनाएं मुनि के कथनानुसार पूरी कीं और कृष्ण की रक्षा की। यह विवरण सुनाकर वसुदेव नारदजी से कहने लगे-मुनिवर ! सौभाग्य से आपका आगमन मेरे लिए शुभ है। अत: आप ही मुझे देवी भागवत पुराण की कथा सुनाकर उपकृत करें।\n\nवसुदेव के कहने पर नारद ने अनुग्रह करते हुए नवाह्र परायण किया। वसुदेव ने नवें दिन कथा समाप्ति पर नारदजी की पूजा-अर्चना की भगवती मां की माया से श्रीकृष्ण जब गुफा में प्रविष्ट हुए तो उन्होंने एक बालिका को मणि से खेलते देखा। जैसे ही कृष्ण ने बालिका से मणि ली, तो बालिका रो उठी। बालिका के रोने की आवाज को सुनकर जामवंत वहां आ पहुंचा तथा कृष्ण से युद्ध करने लगा। दोनों में सत्ताईस दिन तक युद्ध चलता रहा। देवी की कृपा से जामवंत लगातार कमोजर पड़ता गया तथा श्रीकृष्ण शक्ति-संपन्न होते गए। अंत में उन्होंने जामवंत को पराजित कर दिया।\nभगवती की कृपा से जामवंत को पूर्व स्मृति हो आई। त्रेता में रावण का वध करने वाले राम को ही द्वापर में कृष्ण के रूप में अवतरित जानकर उनकी वंदना की। अज्ञान में किए अपराध के लिए क्षमा मांगी। मणि के साथ अपनी पुत्री जांबवती को भी प्रसन्नतापूर्वक कृष्ण को समर्पित कर दिया।\n\nमथुरा में कथा के समाप्त होने के बाद वसुदेव ब्राह्मण भोज के बाद आशीर्वाद ले रहे थे, उसी समय कृष्ण मणि और जांबवती के साथ वहां पहुच गए। कृष्ण को वहां देखकर सभी की प्रसन्नता की कोई सीमा न रही। भगवती का आभार प्रकट करते हुए वसुदेव-देवकी ने श्रीकृष्ण का अश्रुपूरित नेत्रों से स्वागत किया। वसुदेव का सफल काम बनाकर नारद देवलोक वापस लौट गए।\n\nदेवी भागवत पुराण के अनुसार आगत मुनियों को यह कथा सुनाते हुए सूतजी बोले-श्रद्वालु ऋषियों ! कथा श्रवण के लिए श्रद्धालु जनों को शुभ मुहूर्त निकलवाने के लिए किसी ज्योतिर्विद् से सलाह लेनी चाहिए या फिर नवरात्रों में ही यह कथा-श्रवण उपयुक्त है। इस अनुष्ठान की सूचना विवाह के समान ही अपने सभी बंधु-बांधवों, सगे-संबंधियों, परिचितों, ब्राह्मण, क्षत्रियों, वैश्यों, शूद्रों एवं स्त्रियों को भी आमंत्रित करना चाहिए। जो जितना अधिक समय श्रवण में दे सके, उतना अवश्य दे। सभी आगंतुकों का स्वागत सत्कार आयोजन का धर्म है। कथा-स्थल को गोबर से लीपकर एक मंडप और उसके ऊपर एक गुंबद के आकार का चंदोवा लटकाकर इसके ऊपर देवी चित्र युक्त ध्वजा फहरा देनी चाहिए। कथा सुनाने के लिए सदाचारी, कर्मकांडी, निर्लोभी कुशल उपदेशक को ही नियुक्त करना चाहिए। प्रात:काल स्नान आदि से निवृत्त होकर स्वच्छ वस्त्र धारण कर कलश की स्थापना करनी चाहिए। गणेश, नवग्रह, योगिनी, मातृका, क्षेत्रपाल, बटुक, तुलसी विष्णु तथा शंकर आदि की पूजा करके भगवती दुर्गा की आराधना करनी चाहिए। देवी की षोडशोपचार पूजा-अर्चना करके देवी भागवत ग्रंथ की पूजा करनी चाहिए तथा देवी यज्ञ निर्विघ्न समाप्त होने की अभ्यर्थना करनी चाहिए। प्रदक्षिणा और नमस्कार करते हुए देवी की स्तुति प्रारंभ करनी चाहिए। तत्पश्चात् ध्यानावस्थित होकर देवी कथा श्रवण करनी चाहिए। कथा के श्रवणकाल में श्रोता अथवा वक्ता को क्षौर कर्म नहीं करवाना चाहिए। भूमि पर शयन ब्रह्मचर्य का पालन सादा भोजन संयम शुद्ध आचरण सत्य भाषण, तथा अहिंसा का व्रत लेना चाहिए। तामस पदार्थ यथा-प्याज, लहसुन, मांस, मदिरा आदि का भक्षण भी वर्जित है। स्त्री-प्रसंग का बलपूर्वक त्याग करना चाहिए। नवाह्न यज्ञ की समाप्ति पर नवें दिन अनुष्ठान का उद्यापन करना चाहिए। उस दिन वक्ता तथा भागवत पुराण दोनों की पूजा करनी चाहिए। ब्राह्मण तथा कुमारिकाओं को भोजन एवं दक्षिणा देकर तृप्त करना चाहिए। गायत्री मंत्र से होम करके स्वर्ण मंजूषा पर अधिष्ठित भागवत पुराण वक्ता ब्राह्मण को दान में देते हुए दक्षिणादि से संतुष्ट करते हुए उसे विदा करना चाहिए। पूर्वोक्त विधि-विधान से निष्काम भाव से पारायण करने वाला श्रोता श्रद्धालु मोक्षपद को और सकाम भाव से पारायण करने वाला अपने अभीष्ट को प्राप्त करता है। कथा-श्रवण के समय किसी भी प्रकार का वार्तालाप, ध्यानभग्नता, आसन बदलने, ऊंघने या अश्रद्धा से बड़ी भारी हानि हो सकती है अत: ऐसा नहीं करना चाहिए। सूतजी महाराज ने कहा-अठारह पुराणों में देवी भागवत् पुराण उसी प्रकार सर्वोत्तम है, जिस प्रकार नदियों में गंगा, देवों में शंकर, काव्यों में रामायण, प्रकाश स्रोतों में सूर्य, शीतलता और आह्लाद में चंद्रमा, क्षमाशीलों में पृथ्वी, गंभीरता में सागर और मंत्रों में गायत्री आदि श्रेष्ठ हैं। यह पुराण श्रवण सब प्रकार के कष्टों का निवारण करके आत्मकल्याण करता है। अत: इसका पारायण सभी के लिए श्रेष्ठ एवं वरेण्य है।\n\n\n", "id": "190723", "title": "देवीभागवत पुराण"}
{"url": "https://hi.wikipedia.org/wiki?curid=190728", "text": "प्रकाश वाल्व\n\nप्रकाश वाल्व या प्रकाश कपाट ऐसी युक्ति है जो किसी प्रकाश-स्रोत से निकलकर किसी लक्ष्य तक पहुँचने वाले प्रकाश की मात्रा को आवश्यकतानुसार परिवर्तित करने की सुविधा प्रदान करती है। संगणक स्क्रीन या वीडियो प्रक्षेपण (प्रोजेक्टर) में प्रयोग होने वाला पर्दा 'लक्ष्य' के कुछ उदाहरण हैं।\n\nप्रकाश वाल्व की क्रिया को प्राप्त करने के दो बुनियादी सिद्धांत हैं। पहला, लक्ष्य तक पहुँचने वाले प्रकाश का इसके मार्ग से विक्षेपण करके (एक परावर्तक प्रकाश वाल्व) और दूसरा प्रकाश को अवरुद्ध करके (एक पारगम्य प्रकाश वाल्व)।\n\nअवरुद्ध विधि का प्रयोग द्रव क्रिस्टल प्रादर्शी (LCDs) स्क्रीन, वीडियो प्रक्षेपक और पश्च-प्रक्षेपण टेलीविज़न में होता है।\n", "id": "190728", "title": "प्रकाश वाल्व"}
{"url": "https://hi.wikipedia.org/wiki?curid=190731", "text": "नारद पंचरात्र\n\n\"नारद पंचरात्र\" के नाम से एक प्रसिद्ध वैष्णव ग्रंथ है। इस ग्रन्थ में दस महाविद्याओं की कथा विस्तार से कही गई है। इस कथा के अनुसार हरी का भजन ही मुक्ति का परम कारण माना गया है।\n", "id": "190731", "title": "नारद पंचरात्र"}
{"url": "https://hi.wikipedia.org/wiki?curid=190733", "text": "ध्रुवक\n\nध्रुवक या ध्रुवीयक विद्युत चुंबकीय तरंगों (प्रकाश) के एक अस्पष्ट या मिश्रित ध्रुवीकरण वाले किरणपुंज को एक सु-स्पष्ट किरणपुंज में परिवर्तित करने वाली युक्ति है। ध्रुवको का प्रयोग कई प्रकाशीय तकनीकों और उपकरणों में किया जाता है और ध्रुवीकरण फिल्टर फोटोग्राफी (छायांकन) और द्रव क्रिस्टल प्रादर्शी प्रौद्योगिकी में प्रयोग किए जाते है।\n\nध्रुवक को दो सामान्य श्रेणियों में विभाजित किया जा सकता है: अवशोषक ध्रुवक, जहां उपकरण के द्वारा अवांछित ध्रुवीकरण अवस्थाओं का अवशोषण किया जाता है और किरणपुंज-विभाजक ध्रुवक, जहां अध्रुवीकृत किरणपुंज को दो विपरीत ध्रुवीकरण अवस्थाओं वाले किरणपुंज में विभाजित किया जाता है।\n", "id": "190733", "title": "ध्रुवक"}
{"url": "https://hi.wikipedia.org/wiki?curid=190737", "text": "उद्धार\n\nDefense.gov News Photo 001030-M-0557M-006.jpg\n\nसमुद्र पर दुर्घटना के समय लोगों की जान बचाने या माल बचाने उद्धार (salvage) को कहते हैं। भूमि पर अग्नि से जान अथवा माल बचाने को भी उद्धार (सैलवेज) कह सकते हैं, परंतु इस संबंध में यह शब्द बहुत प्रचलित नहीं है। \n\nसमुद्र पर उद्धार के दो विभाग हैं : (1) नागरिक, (2) सैनिक\n\nजान औरमाल के उद्धार के लिए ब्रिटिश सरकार ब्रिटिश जहाजों से पारितोषिक दिलाती है और इसलिए मामला बहुधा कचहरियों तक पहुँचता है। इंग्लैंड में नाविक कचहरियों (ऐडमिरैल्टी कोर्ट) में ये मामले तय किए जाते हैं। वहाँ की परिभाषा है कि समुद्र की जोखिम से जान या माल बचाना उद्धार है। भूमि पर अग्नि से जान या माल बचाने पर सरकार पारितोषिक नहीं दिलाती; हाँ, मालिक से संविदा (एकरार) हो गया हो तो बात दूसरी है। नियम है कि बचाए गए माल से पहले उद्धार का पारितोषिक देकर ही शेष धन अन्य विषयों पर व्यय किया जा सकता है। जब बचाया गया माल पारितोषिक के लिए पर्याप्त नहीं होता तो ब्रिटिश सरकार मरकैंटाइन मैरीन फंड से अंशत: या पूर्णतया पारितोषिक दिला सकती है। साथ ही यह भी नियम है कि जहाज का जो अधिकारी जान बचाने में सहायता नहीं करता वह दंडनीय है। जो सेवा कर्तव्य (ड्यूटी) के रूप में की जाती है उसके लिए पारितोषिक नहीं मिलता। जहाजों के सभी कर्मचारियों का कर्तव्य है कि यात्रियों और माल को बचाएँ।\n\nपारितोषिक की मात्रा इसपर निर्भर रहती है कि बचाया गया माल कितनी जोखिम में था, उसका मूल्य क्या था, बचानेवाले ने कितनी जोखिम उठाई, कितना परिश्रम किया, कितनी चातुरी अथवा योगयता की आवश्कता थी, कितने मूल्य के यंत्रों का उपयोग किया गया, इत्यादि। असावधानी से काम करने पर पारितोषिक अंशत: या पूर्णतया रोक लिया जा सकता है। यदि एक जहाज दूसरे को बचाता है तो बचानेवाले जहाज के मालिकों को पारितोषिक का लगभग तीन चौथाई मिलता है। शेष का लगभग एक तिहाई कप्तान को मिलता है। इसके बाद बचा भाग अधिकारियों और कर्मचारियों में उनकी स्थिति के अनुसार बाँट दिया जाता है। परंतु जहाँ बचानेवाले जहाज को कोई क्षति पहुँचती है वहाँ मालिकों को अधिक मिलता है।\n\nयुद्धकाल में बैरी से अपने देश के जीते गए जहाज को छीन लाने तथा इसी प्रकार के अन्य जोखिम के कामों के लिए पारितोषिक मिल सकता है, जिसके लिए ब्योरेवार नियम बने हैं। पारितोषिक जहाज के मूल्य के आठवें या छठे भाग तक मिल सकता है।\n\n", "id": "190737", "title": "उद्धार"}
{"url": "https://hi.wikipedia.org/wiki?curid=190740", "text": "जस्टिन वाँग\n\nजस्टिन वाँग में अच्छी तरह से पता है कि अमेरिका में लड़ वीडियो खेल खिलाड़ी. वह 2 डी आर्केड में माहिर खेल लड़, Capcom द्वारा प्रकाशित उन ज्यादातर, लेकिन नीचे अग्रिम में एक 3 डी लड़ खेल टूर्नामेंट रखी. बुलाया \"JWong जस्टिन,\" 2004 में यूट्यूब स्ट्रीट लड़ाकू III मैच से वापसी के चमत्कार पर एक वीडियो के खोने अंत पर दायगो Umehara विकास के खिलाफ होने के लिए प्रसिद्ध है।", "id": "190740", "title": "जस्टिन वाँग"}
{"url": "https://hi.wikipedia.org/wiki?curid=190741", "text": "पथचारी आन्दोलन\n\nभ्रमण की ओर मनुष्य का स्वाभाविक आकर्षण रहा है। इसके दो प्रत्यक्ष कारण हैं- (1) अनादि काल से उसकी यायावर प्रवृत्ति, तथा (2) ज्ञानोपार्जन की अभिलाषा। भारतीय आचारसंहिता में जीवन की चार अवस्थाएँ मानी गई हैं। इनमें तृतीय है वानप्रस्थ। इस अवस्था में भ्रमण ही वांछनीय है। हमारे मनीषियों में \"चरैवेति, चरैवेति\" तथा \"चरन् वै मधु विंदति\" का संदेश कदाचित् इसी कारण दिया था।\n\nअज्ञात के प्रति उत्सुकता और विभिन्न जनसमुदाय के संपर्क में आने की प्रवृत्ति मनुष्य में जन्मजात पाई जाती है। ऐसी आकांक्षा से प्रेरित होकर ही फाहियान, ह्वेन त्सांग, इब्न बतूता, अल्बेरूनी प्रभृति महान यात्रियों ने भारतदर्शन किया। मार्को पोलो ने यूरोप से चीन तक का स्थलमार्ग ढूँढ निकाला; कोलबंस ने अतलांतक महासागर पार कर अमरीका का अनुसंधान किया; ड्रेक ने भूपरिक्रमा की; स्टेनली और लिविंगस्टन ने अफ्रीका महादेश के रहस्यों का उद्घाटन किया। आमुसंन और स्कॉट, एडमंड हिलेरी और नौर्के तेन्जिगं ने क्रमश: अपराजेय दक्षिण ध्रुव एवं माउंट एवरेस्ट पर विजय प्राप्त की तथा यूरी गागारिन ने अंतरिक्षयात्रा को संभव कर दिखाया।\n\nयूरोप में 18वीं शताब्दी के उत्तरार्ध में औद्योगिक क्रांति के पश्चात् जीवनपद्धति में अभूतपूर्व परिवर्तन हुए। पुराने गृह उद्योगों के स्थान पर नए शक्तिशाली कारखानों की स्थापना हुई। औद्योगिक नगर बसने लगे। उद्योग धंधों की तुलना में कृषि गौण हो गई। जीविका के लिये अधिकांश व्यक्ति नगरों में जाने लगे। अपने गाँवों से उनका संपर्क क्रमश: टूटने लगा। औद्योगिक यंत्रीकरण के साथ वे भी यंत्रवत् होने लगे। इस आकस्मिक परिवर्तन के फलस्वरूप उनका आध्यात्मिक पतन आरंभ हुआ। प्रकृति से तादात्म्य छूटने लगा। कल कारखानों के निरंतर कोलाहल एवं गंदी बस्तियों के अस्वस्थ्यकर वातावरण से लोग ऊबने लगे। कम से कम कुछ समय के लिये ग्रामीण अंचलों, समुद्रतट तथा पहाड़ों की ओर जाने लगे। पथचारी आंदोलन का सूत्रपात इस पृष्ठभूमि में हुआ।\n\nइस आंदोलन को व्यावहारिक रूप देने का श्रेय जर्मनी के रिचर्ड शरमन (Richard Schirrmann) नामक एक शिक्षक को है। सन् 1909 में उन्होंने अपने विद्यालय के एक कक्ष में युवा आवास (यूथ होस्टल) खोला। यह उन व्यक्तियों के रात्रिविश्राम के लिये था, जो स्वांत:सुखाय घूमते थे। शरमन का मत था कि बालकों का व्यावहारिक ज्ञान भ्रमण से ही विकसित हो सकता है। अत: अपने शिष्यों के साथ वह पहाड़ों, नदियों और समुद्र की ओर निकल पड़ते थे। ग्रामीण अंचलों में भी भ्रमण करते। रात्रि में किसी पाठशाला या विद्यालय के रिक्त कक्ष में निवास कर दूसरे दिन आगे की यात्रा करते। विभिन्न लोगों से उनकी मैत्री होती। परस्पर एक दूसरे को जानने का अवसर मिलता। धीरे धीरे अनेक शिक्षक उनका अनुसरण करने लगे। सन् 1914 तक उद्योगपतियों के आर्थिक सहयोग से जर्मनी में अनक युवा आवास बनाए गए। विश्वविद्यालय के छात्रों में भी यह आंदोलन लोकप्रिय होने लगा। संस्था की स्थापना हो चुकी थी। ऐच्छिक अनुदानों का अभाव न रहा। शीघ्र ही सस्ते और सुलभ आवासों की शृंखला बन गई। फलत: कुछ ही वर्षों में जर्मनी का युवक समाज गतिशील हो उठा। ऐतिहासिक, सांस्कृतिक और व्यावसायिक महत्व के स्थान आकर्षण के केंद्र होने लगे।\n\nसन् 1930 तक पथचारण पश्चिम के सामाजिक जीवन का एक आवश्यक अंग बन चला। क्रमश: इंग्लैंड, आयरलैंड, फ्रांस, हॉलैंड, डेनमार्क, स्वेडेन आदि देशों में इसे राजकीय प्रश्रय मिला। सन् 1932 में इसका प्रथम अंतरराष्ट्रीय अधिवेशन हॉलैंड की राजधानी अम्सटैर्डम में आयोजित किया गया। सन् 1946 में इस संस्था का अतंरराष्ट्रीय संघटन \"इंटरनेशनल यूथ होस्टल एसोसिएशन\" के नाम से हुआ। इस समय भारत सहित लगभग 36 राष्ट्र इसके सदस्य हैं और डेनमार्क की राजधानी कोपेनहेगेन में इसका केंद्रीय कार्यालय स्थित है। विभिन्न सदस्य राष्ट्र प्रति वर्ष क्रम से इसके वार्षिक सम्मेलन को निमंत्रित करते हैं।\n\nपथचारी आंदोलन का मूलभूत लक्ष्य है- सीमित साधन के व्यक्तियों को यात्रा संबंधी सुविधाएँ प्रदान करना। इसमें हमारे पैर, साधारण साइकिल अथवा पालवली नौकाएं भ्रमण के साधन हैं। शक्तिचालित साधनों द्वारा यात्रा न करने पर विशेष ध्यान दिया जाता है। प्राकृतिक सौंदर्य का अवलोकन तथा आकाश का शांतिपूर्ण उपयोग करने के उद्देश्य से ही धीरे चलने को मान्यता दी जाती है। दूसरी बात है यात्रा में आत्मनिर्भरता। इससे आत्मविश्वास बढ़ता है।\n\nपथचारी आंदोलन राष्ट्रीयता, धर्म, जाति, वर्ण आदि से पूर्ण निरपेक्ष है। सामाजिक समता तथा भावात्मक एकीकरण को प्रधानता दी जाती है। अत: ऐसे व्यक्ति के लिय युवा आवास में कोई स्थान नहीं जो धन और बड़प्पन का भाव लेकर चलते हैं। यंत्रचालित साधनों से वहाँ पहुँचने में प्रतिबंध समता की भावना के कारण ही है।\n\nपर्यटन के विकासार्थ विभिन्न देशों की युवा-आवास-समितियाँ ऐतिहासिक तथा सांस्कृतिक महत्व के स्थानों में आवास की व्यवस्था करती हैं। आवास की यह सुविधा किसी विद्यालय, मंदिर, धर्मशाला, कैंप, सामुदायिक केंद्र अथवा इस संस्था द्वारा निर्मित भवनों में भ्रमणार्थियों को दी जाती है। इनमें नाम मात्र का शुल्क देने पर ही विश्राम एवं मनोरंजन की सारी सुविधाएँ उपलब्ध हो जाती हैं। भोजन बनाने की भी व्यवस्था रहती है। बड़े बड़े आवासों में खाद्य सामग्री भी सुलभ मूल्य पर मिल जाती है।\n\nयुवा आवास प्राय: 10 वर्ष से अधिक की अवस्था के पुरुष एवं स्त्री सदस्यों के लिये होते हैं। आवास एक ही होता है किंतु दोनों के पृथक् खंड होते हैं। इन आवासों में कठोर अनुशासन रहता है। एक वार्डेन उसके संचालक होते हैं। वहाँ जुआ, मदिरा तथा धूम्रपान सर्वथा वर्जित रहता है। समय पर स्थान पाने के लिये साधारणत: आरक्षण अपेक्षित है। स्वावलंबन का सिद्धांत अपनाया जाता है। अत: सामूहिक रूप में प्रत्येक व्यक्ति को कुछ काम करना पड़ता है। उदाहरणार्थ घर और सहन की स्वच्छता, भोजन के पात्रों को मलना, बागवानी आदि।\n\nयुवा आवास प्रात: 10 बजे से सायं 5 बजे तक बंद रहते हैं। उद्देश्य है- पर्यटक अपनी यात्रा के प्रसंग में दिन सड़कों पर बिताएँ अर्थात् निरंतर गतिशील रहें।\n\nयुवा आवास विभिन्न संस्कृतियों का संगम है। वहाँ विभिन्न देशों के नागरिक आकर एक साथ ठहरते हैं। उनकी भिन्न भिन्न भाषाएँ, भिन्न भिन्न पोशाक, भिन्न भिन्न भावनाएँ होती हैं लेकिन एक बिंदु पर सभी समान हैं - अर्थात् प्रत्येक व्यक्ति का लक्ष्य भ्रमण से अधिकाधिक आनंद प्राप्त करना है।\n", "id": "190741", "title": "पथचारी आन्दोलन"}
{"url": "https://hi.wikipedia.org/wiki?curid=190744", "text": "मान मंदिर घाट\n\nमान मंदिर घाट वाराणसी में स्थित एक गंगा घाट है। इस घाट को जयपुर के महाराजा जयसिंह द्वितीय ने १७७० में बनवाया था। इसमें नक्काशी अरजा लीदार अलंकृत झरोखे बने हैं। इसके साथ ही उन्होंने वाराणसी में यंत्र मंत्र वेधशाला भी बनवायी थी जो दिल्ली, जयपुर, उज्जैन, मथुरा के संग पांचवीं खगोलशास्त्रीय वेधशाला है। इस घाट के उत्तरी ओर एक सुंदर बाल्कनी है, जो सोमेश्वर लिंग को अर्घ्य देने के लिये बनवायी गई थी। \n", "id": "190744", "title": "मान मंदिर घाट"}
{"url": "https://hi.wikipedia.org/wiki?curid=190757", "text": "उदयनाचार्य\n\nउदयनाचार्य प्रसिद्ध नैयायिक। उन्होने नास्तिकता के विरोध में ईश्वरसिद्धि के लिए आज से हजारों वर्ष पूर्व न्यायकुसुमांजलि नामक एक अत्यन्त पाण्डित्यपूर्ण ग्रन्थ लिखा।\n\nन्याय-वैशेषिक दर्शन के मूर्धन्य आचार्य। ये मिथिला के निवासी थे, जहाँ 'करियौन' नामक ग्राम में, इनके वंशज आज भी निवास करते हैं। ये अक्षपाद गौतम से आरंभ होनेवाली प्राचीन न्याय की परंपरा के अंतिम प्रौढ़ न्याययिक माने जाते हैं। अपने प्रकांड, पांडित्य, अलौकिक शेमुषी तथा प्रोढ़ तार्किकता के कारण ये 'उदयनाचार्य' के नाम से ही प्रख्यात हैं। इनका आविर्भावकाल दशम शतक का उत्तरार्ध है। इनकी 'लक्षणावली' का रचनाकाल ९०६ शक (९८४ ई.) ग्रंथ के अंत में निर्दिष्ट है। \n\nइन्होंने प्राचीन न्यायग्रंथों की भी रचना की है जिनमें इनकी मौलिक सूझ तथा उदात्त प्रतिभा का पदे पदे परिचय मिलता है। इनकी प्रख्यात कृतियाँ ये हैं-\n\n\n\n\n\n\nध्यान देने की बात है कि न्यायमत में जगत् के कर्तव्य से ईश्वर की सिद्धि मानी जाती है। बौद्ध नितांत निरीश्वरवादी हैं। षड्दर्शनों में भी ईश्वरसिद्धि के अनेक प्रकार हैं। इन सब मतों का विस्तृत समीक्षण कर आचार्य उदयन ने अपने मत का प्रौढ़ प्रतिष्ठापन किया है। इनके विषय में यह किंवदन्ति प्रसिद्ध है कि जब इनके असमय पहुँचने पर पुरी में जगन्नाथ जी के मंदिर का फाटक बंद था, तब इन्होंने ललकारकर कहा था कि ऐश्वर्य के मद में मत्त आप मेरी अवज्ञा कर रहे हैं, किन्तु (निरीश्वरवादी) बौद्धों के उपस्थित होने पर आपकी स्थिति मेरे अधीन है।\nसुनते हैं, फाटक तुरंत खुल गया और उदयन ने जगन्नाथ जी के सद्य: दर्शन किए। जगन्नाथ मंदिर के पीछे बनने के कारण किंवदंती की सत्यता असिद्ध है।\n\nप्रौढ़ नैयायिक उदयनाचार्य ने ईश्वर-सिद्धि के ही लिए बनाए अपने ग्रंथ 'न्यायकुसुमांजलि' को पूरा करके उपसंहार में यही लिखा है कि वे साफ-सच्चे और ईमानदार नास्तिकों के लिए ही वही स्थान चाहते हैं जो सच्चे आस्तिकों को मिले। उनने प्रार्थना के रूप में अपने भगवान से यही बात बहुत सुंदर ढंग से यों कही है - \n\nइसका आशय यही है कि 'कृपासागर, इस प्रकार वेद, न्याय, तर्क आदि के रूप में हमने झरने का जल इस ग्रंथ में प्रस्तुत किया है और उससे उन नास्तिकों के मलिन हृदयों को अच्छी तरह धो दिया भी है, ताकि वे आपके निवास योग्य बन जाएँ। लेकिन यदि इतने पर भी आपके यहाँ स्थान न मिले, तो हम यही कहेंगे कि वे हृदय इस्पात या वज्र के हैं। लेकिन यह याद रहे कि प्रचंड शत्रु के रूप में वे भी तो आपको पूरी तौर से आखिर याद करते ही हैं। इसलिए उचित तो यही है कि समय आने पर आप उन्हें भी भक्तों की ही तरह संतुष्ट करें।'\n\nउदयनाचार्य ने 'जातिबाधक' एवं 'अनावस्था' आदि सिद्धान्त विकसित किये जो आधुनिक समुच्चय सिद्धान्त के कुछ पक्षों का पूर्वाकलन जैसे हैं। किशोर कुमार चक्रवर्ती के अनुसार -\n\n\n\n", "id": "190757", "title": "उदयनाचार्य"}
{"url": "https://hi.wikipedia.org/wiki?curid=190761", "text": "सनत्कुमार संहिता\n\nश्री हंस भगवान के चार शिष्य हुए। वे चार शिष्य ब्रह्मा के चार पुत्र सनक, सनंदन, सनातन और सनत थे। इन चारों ने भगवान हंस की शिक्षाओं को लिपिबद्ध करते हुए ‘अष्टयम लीला’ और ‘गोपी भाव उपासना’, पुस्तकों की रचना की। इन पुस्तकों को सनतकुमार संहिता भी कहा जाता है।\n", "id": "190761", "title": "सनत्कुमार संहिता"}
{"url": "https://hi.wikipedia.org/wiki?curid=190764", "text": "वेदाङ्ग\n\nवेदार्थ ज्ञान में सहायक शास्त्र को ही वेदाङ्ग कहा जाता है, वेद समस्त ज्ञानराशि के अक्षय भंडार है, तथा प्राचीन भारतीय संस्कृति, सभ्यता एवं धर्म के आधारभूत स्तम्भ हैं। वेद धर्म, अर्थ, काम और मोक्ष- इन चार पुरुषार्थों के प्रतिपादक हैं। वेद भी अपने अङ्गों के कारण ही ख्यातिप्राप्त हैं, अतः वेदाङ्गों का अत्याधिक महत्व है। यहां पर अङ्ग का अर्थ है उपकार करनेवाला अर्थात वास्तविक अर्थ का दिग्दर्शन करानेवाला। वेदाङ्ग छः प्रकार के हैः-\n\n\n\n", "id": "190764", "title": "वेदाङ्ग"}
{"url": "https://hi.wikipedia.org/wiki?curid=190770", "text": "सायबर युद्ध\n\nसायबर युद्ध (अंग्रेज़ी:\"साइबर वॉर\") एक ऐसा युद्ध होता है जो इंटरनेट और कंप्यूटरों के माध्यम से लड़ा जाता है यानी इसमें भौतिक हथियारों के स्थान पर इलेक्ट्रॉनिक होते हैं। अनेक देश लगातार साइबर युद्ध अभ्यास (\"वॉर ड्रिल्स\") चलाते हैं जिससे वह किसी भी संभावित साइबर हमले के लिए तैयार रहते हैं। तकनीक पर लगातार बढ़ती जा रही है निर्भरता के कारण कई देशों को साइबर हमलों की चिंता भी होने लगी है। इस कारण अंतर्राष्ट्रीय सुरक्षा के लिये भारी खतरा बढ़ता जा रहा है। साइबर वॉर में तकनीकी तरीकों से हमले किए जाते हैं। ऐसे कुछ हमलों में एकदम पारंपरिक विधियां प्रयोग की जाती हैं, जैसे कंप्यूटर से जासूसी आदि। इन हमलों में वायरसों की सहायता से वेबसाइटें ठप कर दी जाती हैं और सरकार एवं उद्योग जगत को पंगु करने का प्रयास किया जाता है। इस युद्ध से बचाव हेतु कई देशों जैसे चीन ने वेबसाइट्स को ब्लाक करने, साइबर कैफों में गश्त लगाने, मोबाइल फोन के प्रयोग पर निगरानी रखने और इंटरनेट गतिविधियों पर नजर रखने के लिए हजारों की संख्या में साइबर पुलिस तैनात कर रखी है।\n\nसाइबर वॉर में तकनीकी उपकरणों और अवसंरचना को भी भारी हानि होती है। एक कुशल साइबर योद्धा किसी भी देश की विद्युत ग्रिडों में हैकिंग के द्वारा घुसकर अत्यधिक गोपनीय सैन्य और अन्य जानकारियां प्राप्त कर सकता है। युद्ध के अन्य पारंपरिक तरीकों की तरह ही साइबर वॉर में किसी भी देश को अनेक रक्षात्मक विधियां और प्रत्युत्तर हमले के तरीके तैयार रखने पड़ते हैं, ताकि वह साइबर हमले की स्थिति में उसका तुरंत जवाब दे सके। हथियारों की दौड़ के कारण अभी तक दुनिया भर के देशों में साइबर सुरक्षा के संबंध में व्यय सीमित ही किया जाता है। सरकारें अक्सर इसके लिए जन-साधारण में से साइबर विशेषज्ञों पर निर्भर रहती हैं। यही लोग साइबर सुरक्षा प्रदान करने का महत्वपूर्ण कार्य करते हैं। वैसे इन योद्धाओं के लिए यह युद्ध पारंपरिक युद्ध से अधिक सुरक्षित है क्योंकि इसमें योद्धा एक सुरक्षित स्थान पर बैठा रहता है। साइबर योद्धा विश्व के अनेक भागो में उपस्थित रहते हैं और वह सरकारों के निर्देशानुसार कंप्यूटर सिस्टमों में किसी भी किस्म की घुसपैठ पर नजर रखते हैं। कई देशों में साइबर सुरक्षा एक विशेषज्ञ कोर्स की तरह कराया जाता है जिसके बाद व्यक्ति साइबर योद्धा के तौर पर कार्य कर सकता है। अमरीका के अनुसार उसे साइबर युद्ध का सबसे बड़ा खतरा है। वहां के नेशनल इंटेलीजेंस के पूर्व निदेशक जॉन माइकल मैक्कोलेन के अनुसा आज यदि साइबर युद्ध छिड़ जाए तो अमेरिका उसमें हार जाएगा और भारत एवं चीन इस क्षेत्र में अमेरिका को कड़ी टक्कर दे रहे हैं। सायबर युद्ध के लिये सबसे बड़ी तैयारी चीन की मानी जाती है।\n\nसायबर युद्ध में 'आक्रमण' कई तरह के हो सकते हैं। नीचे कुछ प्रकार के आक्रमणों की सूची दी गयी है (कम खतरनाक से अधिक खतरनाक के क्रम में)\n\n\n", "id": "190770", "title": "सायबर युद्ध"}
{"url": "https://hi.wikipedia.org/wiki?curid=190771", "text": "हिन्दी पाठ से वाक (टीटीएस्)\n\nहिन्दी पाठ से वाक प्रोग्रामों के निर्माण में लगभग वे ही चीजें लगतीं हैं जो अन्य भाषाओं के टीटीएस के लिये लगतीं हैं। परन्तु हिन्दी देवनागरी में लिखी जाती है, जो जैसी लिखी जती है वैसी ही पढ़ी भी जाती है। इसलिये इसके पाठ (ग्राफीम) को स्वनिम (फोनीम) में बदलने के नियम काफी सरल हैं तथा अपवाद कम हैं।\n", "id": "190771", "title": "हिन्दी पाठ से वाक (टीटीएस्)"}
{"url": "https://hi.wikipedia.org/wiki?curid=190772", "text": "न्यायकुसुमाञ्जलि\n\nन्यायकुसुमांजलि, भारतीय न्यायदर्शन का प्रसिद्ध ग्रन्थ है जिसके रचयिता उदयनाचार्य हैं। इसमें आस्तिकता के पक्ष में बहुत सबल तर्क दिये गये हैं।\n\nउदयनाचार्य ने तर्क द्वारा ईश्वर के अस्तित्व को सिद्ध करने का प्रयास किया है। कुसुमाञ्जलि में ईश्वर के अस्तित्व की सिद्धि के लिये निम्नलिखित नौ 'प्रमाण' दिये हैं-\n\n\n", "id": "190772", "title": "न्यायकुसुमाञ्जलि"}
{"url": "https://hi.wikipedia.org/wiki?curid=190775", "text": "पश्च-प्रक्षेपण टेलीविज़न\n\nपश्च-प्रक्षेपण टेलीविज़न या RPTV, बड़े पर्दे (स्क्रीन) वाले टेलीविज़न की प्रादर्शी प्रौद्योगिकी का एक प्रकार है। सन 2000 के दशक के मध्य तक अधिकांश बड़ी स्क्रीन वाले उपभोक्ता टेलीविज़न (100 इंच (2500 मिमी) स्क्रीन आकार वाले) पश्च-प्रक्षेपण प्रौद्योगिकी का इस्तेमाल करते थे। इसका एक भिन्नरूप वीडियो प्रक्षेपक (प्रोजेक्टर) है, जो इसी तरह की तकनीक का उपयोग करते हुए, दीवार पर टंगे पर्दे पर छवियों का प्रक्षेपण करता है।\n", "id": "190775", "title": "पश्च-प्रक्षेपण टेलीविज़न"}
{"url": "https://hi.wikipedia.org/wiki?curid=190778", "text": "स्वोट (SWOT) विश्लेषण\n\nस्वोट (SWOT) विश्लेषण एक प्रकल्प या एक व्यावसायिक उद्यम में शामिल श क्तियों, क मजोरियों, अ वसरों और ख तरों के मूल्यांकन के लिए इस्तेमाल किया गया एक सामरिक योजना क्रम है। इसमें व्यवसाय उद्यम या परियोजना का लक्ष्य उल्लिखित करना और आंतरिक और बाह्य कारक, जो उस लक्ष्य को प्राप्त करने के लिए अनुकूल और प्रतिकूल हैं, उनको पहचानना शामिल है। इस तकनीक का श्रेय अल्बर्ट हम्फ्री को जाता है, जिसने ऐश्वर्य 500 कंपनियों से डाटा प्रयोग करके 1960 और 1970 के दशक में स्टैनफोर्ड विश्वविद्यालय में एक सम्मेलन का नेतृत्व किया था।\n\nएक स्वोट (SWOT) विश्लेषण पहले एक वांछित अंत राज्य या उद्देश्य को परिभाषित करने के साथ प्रारंभ होना चाहिए। एक स्वोट (SWOT) विश्लेषण एक रणनीतिक योजना मॉडल में शामिल किया जा सकता है। स्वोट (SWOT) एंव स्केन (SCAN) विश्लेषण सहित सामरिक योजना काफी शोध का विषय रहा है।\n\nस्वोटस (SWOTs) की पहचान करना जरूरी है क्योंकि चयनित उद्देश्य की प्राप्ति के लिए योजना बनाने की प्रक्रिया में उत्तरगामी कदम स्वोटस (SWOTs) से प्राप्त किए जा सकते हैं।\n\nपहले, निर्णय निर्माताओं को पता लगाना होता है कि क्या उद्देश्य साध्य है, निश्चित स्वोटस (SWOTs) से. यदि उद्देश्य साध्य नहीं है तो एक अलग उद्देश्य चयनित होना चाहिए और प्रक्रिया दोहराई जानी चाहिए। \nस्वोट (SWOT) विश्लेषण अक्सर शक्तियों, कमजोरियों, अवसरों और खतरों पर प्रकाश डालने और पहचान करने के लिए शैक्षणिक समुदाय में उपयोग होता है। यह विकास के लिए क्षेत्रों की पहचान करने में विशेष रूप से उपयोगी है।\n\nस्वोट (SWOT) को उपयोग करने का एक और तरीका है मिलान एंव परिवर्तित .\n\nमिलान शक्तियों को अवसरों से मिलान करवाने के द्वारा \"प्रतिस्प\"माल किया जाता है।\n\nपरिवर्तित करना मतलब कमियों या खतरों को शक्तियों या अवसरों में बदलने के लिए रूपांतरण रणनीतियों का प्रयोग करना।\n\nरूपांतरण रणनीति का एक उदाहरण है नए बाजारों की खोज करना।\n\nयदि खतरों या कमजोरियों को परिवर्तित नहीं किया जा सकता तो एक कंपनी को उन्हें \"कम करने\" या \"टालने\" की कोशिश करनी चाहिए। \n\nस्वोट (SWOT) विश्लेषण मूल्यांकन में सुविचारित रणनीतियों को सीमित कर सकता है। जे. स्कॉट आर्मस्ट्रांग टिप्पणी करते हैं कि \"लोग जो स्वोट (SWOT) प्रयोग करते हैं, यह अनुमान लगा सकते हैं कि उन्होंने योजना बनाने का काम पर्याप्त मात्रा में किया है और कंपनी के उद्देश्यों को परिभाषित करने या वैकल्पिक रणनीतियों के लिए ROI धूर्त करने जैसी सचेत चीज़ों को अनदेखा कर देते हैं।\" मेनन एट अल (1999) और हिल एंव वेस्त्ब्रुक (1997) से विष्कर्ष परिणामों ने दिखलाया है कि स्वोट (SWOT) से कार्य-संपादन को नुकसान हो सकता है। स्वोट (SWOT) के एक विकल्प के रूप में, आर्मस्ट्रांग एक 5-कदम दृष्टिकोण विकल्प का वर्णन करता है जो बेहतर संगठित कार्य-संपादन की ओर ले जाता है।\n\nयह आलोचनाएं स्वोट (SWOT) विश्लेषण के एक पुराने संस्करण को संबोधित की गई हैं जो ऊपर \"स्वोट (SWOT) विश्लेषण के सामरिक और मौलिक प्रयोग\" शीर्षक के अंतर्गत वर्णित स्वोट (SWOT) विश्लेषण के आगे हैं। इस पुराने संस्करण की आवश्यकता नहीं थी कि स्वोट (SWOT) एक सहमत हुए उद्देश्य से प्राप्त हों. स्वोट (SWOT) विश्लेषण के उदाहरण जो एक उद्देश्य का वर्णन नहीं करते नीचे \"मानव संसाधन\" और \"विपणन\" के तहत प्रदान किये गए हैं।\n\nकिसी भी स्वोट (SWOT) विश्लेषण का उद्देश्य, मूल आंतरिक और बाह्य कारकों की पहचान करना है जो लक्ष्य प्राप्त करने के लिए महत्वपूर्ण हैं। यह कंपनी की अनोखी मूल्य श्रृंखला के भीतर से आते हैं। स्वोट (SWOT) विश्लेषण समूह सूचना के टुकड़े दो मुख्य श्रेणियों में डालते हैं: \nसंगठन के उद्देश्यों पर उनके प्रभाव के आधार पर आंतरिक कारकों को शक्ति या कमजोरियों के रूप में देखा जा सकता है। जो एक उद्देश्य के संबंध में शक्ति दर्शाता है वह किसी अन्य उद्देश्य के लिए कमजोरी हो सकता है। कारकों में सभी 4P के साथ ही साथ कार्मिक, वित्तीय, विनिर्माण क्षमताएं और कई अन्य भी शामिल हो सकते हैं। बाह्य कारकों में व्यापक आर्थिक मामले, तकनीकी बदलाव, विधान, सामाजिक और सांस्कृतिक परिवर्तन, के साथ ही साथ बाजार एंव प्रतियोगी स्थिति में परिवर्तन शामिल हो सकते हैं। परिणाम अक्सर एक मैट्रिक्स के रूप में प्रस्तुत किये जाते हैं।\n\nस्वोट (SWOT) विश्लेषण वर्गीकरण का सिर्फ एक तरीका है और इसकी अपनी कमजोरियां हैं। उदाहरण के लिए, यह कंपनियों को सूची संकलन करने के लिए उकसा सकता है बजाय कि इस बारे में सोचने के कि उद्देश्यों को प्राप्त करने के लिए वास्तव में क्या महत्वपूर्ण है। यह परिणामस्वरूप सूची को भी गैर-आलोचनात्मक और बिना स्पष्ट प्राथमिकता के प्रस्तुत करता है ताकि, उदाहरण के लिए, कमजोर अवसर मजबूत खतरों का संतुलन करते हुए प्रतीत हों.\n\nकिसी उम्मीदवार स्वोट (SWOT) प्रवेश को बहुत जल्दी ख़तम नहीं करना मितव्ययी है। व्यक्तिगत स्वोटस (SWOTs) के महत्व का खुलासा उसकी उत्पन्न की गई ऋणनीतियों के मूल्य द्वारा किया जाएगा. मूल्यवान ऋणनीतियों का उत्पादन करने वाला एक स्वोट (SWOT) अंश महत्वपूर्ण है। एक स्वोट (SWOT) अंश जो कोई रणनीति उत्पन्न नहीं करता, महत्वपूर्ण नहीं है।\n\nस्वोट (SWOT) विश्लेषण की उपयोगिता लाभ-खदेड़ते संगठनों तक ही सीमित नहीं हैं। स्वोट (SWOT) विश्लेषण किसी भी फैसला-निर्माण करने वाली स्थिति में इस्तेमाल किया जा सकता है, जब एक वांछित अंत-अवस्था (उद्देश्य) परिभाषित होती है। उदाहरणों में शामिल हैं: गैर लाभ संगठन, सरकारी इकाइयां और व्यक्ति. स्वोट (SWOT) विश्लेषण पूर्व-संकट योजना और निवारक संकट प्रबंधन में भी इस्तेमाल किया जा सकता है। स्वोट (SWOT) विश्लेषण व्यवहार्यता अध्ययन के दौरान एक सिफारिश बनाने में भी इस्तेमाल किया जा सकता है।\n\nब्रिडन किट्स, लीफ एड्विन्सन और तोर्ड बेडिंग (2000) के विष्कर्ष परिणाम के अनुसार स्वोट (SWOT)-भूदृश्य तुलनीय वस्तुओं के गतिशील प्रदर्शन को देखने और अनुमान लगाने के द्वारा विभिन्न प्रबंधकीय स्थितियों को पकड़ते हैं।\n\nसंबंधी प्रदर्शन में परिवर्तन की लगातार पहचान की जाती है। परियोजनाएं (या माप की अन्य इकाइयां) जो संभावित जोखिम या अवसर वस्तुएं हो सकती हैं उन पर प्रकाश डाला है।\n\nस्वोट (SWOT)-भूदृश्य उन अंतर्निहित शक्ति/कमजोरी कारकों को भी सांकेतिक करता है जिन्हें उपयोग किए गए मूल्य के संदर्भ में यां तो सबसे ज्यादा प्रभाव हुआ है यां होने की संभावना है (जैसे, पूंजी मूल्य उतार चढ़ाव).\n\nसंगठन को अपने लक्ष्यों को हासिल करने में योग्य बनाने के लिए, रणनीति और योजनाओं को विकसित करने के एक हिस्से के रूप में, फिर वह संगठन कॉर्पोरेट योजना नामक एक व्यवस्थित/कठोर प्रक्रिया का उपयोग करेगा। PEST/PESTLE के साथ स्वोट (SWOT) व्यापार और पर्यावरण कारकों के विश्लेषण के लिए एक आधार के रूप में इस्तेमाल किया जा सकता है।\n\nकई प्रतियोगी विश्लेषणों में, विक्रेता बाजार के प्रत्येक प्रतियोगी की विस्तृत प्रोफाइल बनाते हैं, स्वोट (SWOT) विश्लेषण के प्रयोग से विशेष रूप से उनकी सापेक्ष प्रतिस्पर्धी शक्तियों और कमजोरियों पर ध्यान केंद्रित करते हुए. विपणन प्रबंधक प्रत्येक प्रतियोगी की लागत संरचना, लाभ के स्रोत, संसाधन और योग्यता, प्रतिस्पर्धात्मक स्थिति और उत्पाद भेदभाव, लंबरूप एकीकरण की डिग्री, उद्योग के विकास के लिए ऐतिहासिक प्रतिक्रियाएं और अन्य कारकों की जांच करेगा।\n\nविपणन प्रबंधन अक्सर सटीक बाज़ार विश्लेषण करने में आवश्यक डेटा इकट्ठा करने के लिए अनुसंधान में निवेश करना ज़रूरी समझते हैं। तदनुसार, इस जानकारी को प्राप्त करने के लिए प्रबंधन अक्सर बाजार अनुसंधान संचालित करता है (एकांतर से अनुसंधान विपणन). विक्रेता बाजार अनुसंधान संचलित करने के लिए विभिन्न तकनीकों का प्रयोग करते हैं, लेकिन कुछ अधिक सामान्य में शामिल हैं:\n\nHRM में विशिष्टीकरण के साथ एक छोटे प्रबंधन परामर्श कार्य की बाज़ार स्थिति का विश्लेषण करने के लिए स्वोट (SWOT) का प्रयोग.\n\n\n", "id": "190778", "title": "स्वोट (SWOT) विश्लेषण"}
