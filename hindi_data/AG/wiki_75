{"url": "https://hi.wikipedia.org/wiki?curid=193554", "text": "संकट प्रबंधन\n\nसंकट प्रबंधन वह प्रक्रिया है जिसके द्वारा एक संगठन किसी मुख्य अप्रत्याशित घटना से निपटता है, जिससे उस संगठन, उसके शेयरधारकों, या आम जनता को नुकसान पहुंचने का खतरा रहता हो. संकट की अधिकांश परिभाषाओं में तीन तत्व आम हैं: (क) संगठन के लिए एक खतरा, (ख) आश्चर्य का तत्व, एवं (ग) अल्प निर्णयावधि . वेनेट तर्क देते हैं कि \"संकट बदलाव की एक प्रक्रिया है, जिसमें पुरानी प्रणाली बरकरार नहीं रह सकती है।\" अतः चौथी परिभाषित गुणवत्ता परिवर्तन की आवश्यकता है। यदि परिवर्तन की आवश्यकता न हो, तो उस प्रसंग का वर्णन एक असफलता या घटना के रूप में सटीक तरीके से किया जा सकता है।\n\nजोखिम प्रबंधन, जिसमें संभाव्य खतरों का आकलन और उन खतरों से बचने का सर्वोत्तम तरीकों की खोज शामिल है, के विपरीत संकट प्रबंधन में खतरा आ जाने पर उससे निपटना शामिल है। यह किसी गंभीर परिस्थिति को पहचानने, आकलन करने, समझने और जूझने के लिए ज़रूरी कौशल और तकनीकों सहित प्रबंधन के व्यापक सन्दर्भ के तहत एक अनुशासन है, ख़ास तौर पर इसके पहली बार घटने के क्षण से लेकर संभलने की प्रक्रिया शुरू होने तक.\n\nसंकट प्रबंधन में निम्नलिखित शामिल हैं:\n\nकिसी व्यवसाय या संगठन के संकट प्रबंधन के तरीक़ों को संकट प्रबंधन योजना कहा जाता है।\n\nसंकट प्रबंधन को कभी-कभी दुर्घटना प्रबंधन के रूप में संदर्भित किया जाता है, हालांकि पीटर पावर सरीखे कई उद्योग विशेषज्ञ यह तर्क देते हैं कि संकट प्रबंधन शब्द अधिक सटीक है।\nसंगठनों की विश्वसनीयता एवं प्रतिष्ठा पर संकट प्रबंधन के दौरान उनकी प्रतिक्रिया की अवधारणा का गहरा प्रभाव रहता है। एक समयबद्ध तरीके से संकट से निबटने में शामिल संगठन एवं संवाद व्यवसाय के लिए एक चुनौती होता है। एक सफल संकट संवाद प्रक्रिया में योगदान देने के लिए समूचे पदानुक्रम में खुला एवं नियमित संवाद होना लाज़मी है। \n\nआपातकाल प्रबंधन एवं व्यवसाय निरंतरता प्रबंधन जैसे संबंधित शब्द क्रमशः त्वरित लेकिन अल्पकालीन \"प्राथमिक उपचार\" की तरह की प्रतिक्रिया (मसलन आग बुझाना) एवं दीर्घकालीन उपचार एवं बहाली चरणों (मसलन कार्यवाही को किसी दूसरे स्थान पर ले जाना) पर जोर डालते हैं। संकट भी जोखिम प्रबंधन का ही एक पहलू है। हालांकि यह कहना सच नहीं होगा कि चूंकि सर्वनाश के जोखिम को पूर्ण रूप से कम करना कभी संभव नहीं हो सकता इसीलिए संकट प्रबंधन जोखिम प्रबंधन की विफलता का प्रतिनिधित्व करता है।\n\nसंकट प्रबंधन की प्रक्रिया के दौरान यह महत्वपूर्ण है कि संकट के प्रकार जान लिए जाएं, क्योंकि विभिन्न संकटों में भिन्न-भिन्न संकट प्रबंधन रणनीति की आवश्यकता होती है। संभाव्य संकट असंख्य हैं लेकिन उनके समूह बनाए जा सकते हैं।\nलर्बिंगर ने संकटों के सात प्रकार का वर्गीकरण किया है\n\nप्राकृतिक संकट - प्राकृतिक आपदाओं को आम तौर पर \"ईश्वर का कहर\" माना जाता है - भूकंप, ज्वालामुखी विस्फोट, आंधी-तूफ़ान, बाढ़, भूस्खलन, ज्वार लहर, चक्रवाती तूफ़ान एवं सूखा आदि ऐसी पर्यावरणी घटनाएं हैं जो जीवन, संपदा, एवं स्वयं पर्यावरण के लिए खतरा हैं।\n\nप्रौद्योगिकी संकट विज्ञान एवं प्रौद्योगिकी के मानव अनुप्रयोग के कारण पैदा होता है। जब प्रोद्योगिकी जटिल रूप ले लेती है और युग्मित होती है और प्रणाली में पूर्णतया कोई गड़बड़ी हो गयी हो (प्रोद्योगिकीय ब्रेकडाउन) तो प्रद्योगिकी दुर्घटनाएं होना अवश्यंभावी है। कुछ प्रोद्योगिकी संकट तब उत्पन्न होते हैं जब मानवीय भूल अवरोधों (मानवीय ब्रेकडाउन) का कारण बनता है। लोग प्रोद्योगेकीय आपदा के लिए दोष मढ़ने को तैयार रहते हैं क्योंकि प्रोद्योगिकी मानवीय हेरफेर का विषय है जबकि वे प्राकृतिक आपदा के लिए किसी को ज़िम्मेदार नहीं ठहराते. जब कोई दुर्घटना महत्वपूर्ण पर्यावरण क्षति का कारण बनता है तो उस संकट को \"महाविनाश\" के रूप में वर्गीकृत करते हैं। नमूनों में सॉफ्टवेयर विफलता, आद्योगिक दुर्घटनाएं, एवं तेल फैलाव शामिल हैं।\n\nटकराव संकट तब उत्पन्न होता है जब असंतुष्ट व्यक्ति/या समूह अपनी मांगों और अपेक्षाओं को मनवाने के लिए व्यवसायों, सरकार एवं विभिन्न हित समूहों से लड़ते हैं। वहिष्कार टकराव संकट का आम प्रकार है एवं धरना, बैठना, प्राधिकारियों को अंतिम चेतावनी देना, इमारत की नाकाबंदी या कब्ज़ा एवं पुलिस का विरोध या उसकी अवज्ञा करना अन्यान्य प्रकार हैं। \n\nजब विरोधी लोग या उपद्रवी व्यक्ति संभवतः अस्थिरता या विध्वंस फैलाने के उद्देश्य से किसी कंपनी, देश, या आर्थिक प्रणाली से लाभ उठाने या उसके प्रति अपना विरोधभाव या क्रोध जताने के लिए आपराधिक उपायों या अन्यान्य चरम दांव-पेंच का इस्तेमाल करते हैं, तो संगठन को द्रोह संकट का सामना करना पड़ता है। ऐसे संकट के नमूनों के तौर पर उत्पाद छेड़छाड़, अपहरण, दुर्भावनापूर्ण अफवाहें, आतंकवाद एवं जासूसी शामिल हैं।\n\nयह संकट तब उत्पन्न होता है जब प्रबंधन बिने पर्याप्त सावधानी के एवं यह जानते हुए भी कोई कार्रवाई करती है कि इससे शेयर धारकों को नुकसान पहुंचेगा या उनके लिए जोखिम की स्थिति पैदा होगी. लर्बिंगर ने संगठनात्मक दुष्कर्मों के तीन भिन्न प्रकार वर्गीकृत किये हैं: विषम प्रबंधन मूल्य का संकट, धोखे का संकट एवं प्रबंधन के कदाचार का संकट. \n\nविषम प्रबंधन मूल्यों का संकट तब पैदा होता है जब प्रबंधक अल्पकालिक आर्थिक लाभ का पक्ष लेते हैं और निवेशकों के अलावा शेयर धारकों एवं व्यापक सामाजिक मूल्यों की अवहेलना करते हैं। एकतरफा मूल्यों की यह स्थिति प्रतिष्ठित व्यवसाय की जड़ों में बसा हुआ है जो शेयरधारकों के हितों पर ध्यान देता है एवं ग्राहकों, कर्मचारियों एवं समुदाय जैसे अन्यान्य शेयरधारकों के हितों को देखता है। \n\nधोखे का संकट तब पैदा होता है जब प्रबंधन ग्राहकों से अपने व्यवहार में स्वयं अपने एवं अपने उत्पाद के बारे में सूचनाएं छिपाती है या उसे गलत ढंग से पेश करती है। \n\nकुछ संकट न सिर्फ विषम मूल्यों एवं धोखे से बल्कि सोची-समझी अनीति एवं अवैधता से भी पैदा होती हैं। \n\nयह संकट तब पैदा होती है जब कोई कर्मचारी या भूतपूर्व कर्मचारी संगठनात्मक आधार पर अन्य कर्मचारियों के खिलाफ हिंसा करता है। \n\nकिसी संगठन या उसके उत्पाद के बारे में गलत जानकारी संगठन की प्रतिष्ठा को ठेस पहुंचाते हुए संकट की स्थिति पैदा करती है। जैसे कि किसी संगठन का संबंध किसी कट्टरपंथी समूह से होने की बात फैलाना या उसके उत्पाद के बारे में यह फैलाना कि वे दूषित हैं।\n\nकिसी संकट को सफलतापूर्वक विफल करने के लिए उसके घटने से पहले यह समझ ज़रूरी है कि किसी संकट से कैसे निबटना है। गोंज़ालेज़-हेरेरो एण्ड प्रैट ने संकट प्रबंधन मॉडल प्रक्रिया के चार-चरण बनाए हैं, जिसमें निम्नलिखित शामिल हैं: प्रबंधन मुद्दे, निवारण-योजना, संकट एवं संकटोपरांत (गोंज़ालेज़-हेरेरो एण्ड प्रैट, 1995).\nयह परिभाषित करना एक कला है कि असल में संकट क्या है या हो सकता है एवं यह कैसे उत्पन्न होता या हो सकता है।\n\nकोई भी कॉर्पोरेशन यह नहीं चाहता है कि कोई भी स्थिति उनके व्यवसाय के लिए महत्वपूर्ण बाधा का कारण बने, ख़ास तौर पर वह जो व्यापक मीडिया कवरेज को बढ़ावा दे. सार्वजनिक जांच का परिणाम नकारात्मक वित्तीय, राजनीतिक, कानूनी एवं सरकारी प्रभाव हो सकता है। संकट प्रबंधन योजना किसी संकट से निबटने की सर्वोत्तम प्रतिक्रिया उपलब्ध कराती हैं।<vijay\n=\"12Manage\"></ref>\n\nसंकट प्रबंधन योजना के हिस्से के रूप में अग्रिम आकस्मिक योजना तैयार करना किसी संगठन के संकट से निबटने के लिए सही तरीके से तैयार होने की तरफ पहला क़दम है। संकट प्रबंधन टीमें एक ड्रिल के रूप में इस्तेमाल करने के लिए एक झूठा परिदृश्य विकसित कर किसी संकट योजना का अभ्यास कर सकते हैं। इस योजना में स्पष्टतः यह निर्धारित करना चाहिए कि संकट के बारे में सार्वजनिक रूप से बातचीत केवल नामित व्यक्ति ही कर सकते हैं, यथा कंपनी के प्रवक्ता या संकट टीम सदस्य. किसी संकट के घटित होने के बाद पहला घंटा सबसे महत्वपूर्ण है, इसलिए गति और कुशलता के साथ काम करना ज़रूरी है एवं योजना को यह इंगित करना चाहिए कि प्रत्येक कार्य को कितनी तीव्रता से किया जाना चाहिए. बाहरी और साथ ही आतंरिक बयान देने की तैयारी करते समय सूचना एकदम सटीक होनी चाहिए. गलत या हेरफेर वाली सूचनाएं देने से उसके व्यर्थ होने के आसार रहते हैं और इससे स्थिति और बदतर हो सकती हैं। आकस्मिक योजना में सूचना एवं दिशानिर्देश होने चाहिएं, जिससे निर्णय करने वालों को न सिर्फ प्रत्येक निर्णय के अल्पकालिक परिणामों पर बल्कि उनके दीर्घकालिक प्रभावों पर भी विचार करने में मदद मिलेगी.\n\nजब कोई संकट निस्संदेह तौर पर किसी संगठन के लिए महत्वपूर्ण विघटन का कारण बनता है, एक व्यवसाय निरंतरता योजना इस विघटन को कम करने में मददगार हो सकती है। सर्वप्रथम, संगठनात्मक कार्य चलाने के लिए आवश्यक नाज़ुक कार्यों एवं प्रक्रियाओं को पहचानना अतिआवश्यक है। फिर किसी एक कार्य/प्रक्रिया के अंत या विफल होने की स्थिति में प्रत्येक नाज़ुक कार्य एवं/या प्रक्रिया की अपनी एक निजी आकस्मिक योजना होनी चाहिए. अपेक्षित कार्रवाइयों के अभ्यास द्वारा इन आकस्मिक योजनाओं के परिक्षण से सभी समागत लोगों को संकट की संभावना के प्रति अधिक जागरूक एवं संवेदनशील बनने में मदद मिलेगी. परिणामस्वरूप, वास्तविक संकट के समय में दल के सदस्य अधिक त्वरित एवं प्रभावी कार्रवाई कर सकेंगे.\n\nसंकट के समय में किसी संगठन को सूचना उपलब्ध कराना प्रभावी संकट प्रबंधन के लिए महत्वपूर्ण है। संरचनात्मक-कार्यात्मक प्रणाली सिद्धांत संगठनात्मक संचार का गठन करने वाले सूचना तंत्रों एवं कमानों के स्तरों की जटिलताओं से संबंधित है। संरचनात्मक-कार्यात्मक सिद्धांत सदस्यों एवं \"लिंक\" द्वारा निर्मित \"नेटवर्क\" के रूप में संगठन के सूचना प्रवाह को पहचानता है। संगठन प्रवाह के ढांचे में सूचनाओं को नेटवर्क कहा जाता है।\n\nनवीनता के प्रसार का सिद्धांत सूचना का साझा करने में प्रयुक्त एक और सिद्धांत है। एवरेट रॉजर्स (Everett Rogers) द्वारा विकसित यह सिद्धांत बताता है कि कैसे एक अवधि के दौरान कुछ चैनलों के माध्यम से नवीनता का प्रसार एवं संचार किया जाता है। संचार द्वारा नवीनता का प्रसार तब होता है जब कोई व्यक्ति एक नए विचार को किसी अन्य व्यक्ति या बहुत से अन्यान्य व्यक्तियों को बताता है। अपने सबसे बुनियादी रूप में इस प्रक्रिया के अंतर्गत निम्नलिखित शामिल हैं : (1) एन नवीनता, (2) अभिग्रहण का एक व्यक्ति या उसकी अन्य ईकाई जिसके पास नवीनता का ज्ञान या उसके प्रयोग का अनुभव हो, (3) अन्य व्यक्ति या अन्य इकाई जिसे अब तक नवीनता का कोई ज्ञान न हो, एवं (4) दोनों इकाइयों को जोड़ने वाला एक संचार चैनल. एक संचार चैनल वह साधन है जिसके द्वारा एक व्यक्ति से दूसरे व्यक्ति तक सन्देश पहुंचाते हैं।\n\nसंकट प्रबंधन में क्षमा याचना की भूमिका बहस का विषय रही है एवं कुछ लोग यह तर्क देते हैं कि क्षमा याचना से कानूनी पचड़ों में पड़ने की सम्भावना के रास्ते खुल जाते हैं। \"हालांकि कुछ साक्ष्य संकेत देते हैं कि संकट की ज़िम्मेदारी लेते हुए संगठन के प्रति लोगों के विचारों को आकार देने में कम खर्चीली दो रणनीतियां मुआवजा और सहानुभूति उतनी ही प्रभावी हैं जितनी कि क्षमायाचना, क्योंकि ये दो रणनीतियां पीड़ितों की ज़रूरतों पर ध्यान देती हैं। सहानुभूति द्वारा पीड़ितों के प्रति चिंता जताई जाती है जबकि मुआवजा पीड़ितों को मुश्किलों से उबरने के लिए कुछ मदद मुहैया करता है।\n\n1982 के अंत में एक हत्यारे ने दूकान की सेल्फ पर रखे कुछ टाइलेनोल (Tylenol) कैप्सूलों में 65 मिलीग्राम साइनाइड मिला दिया जिससे सात लागों की मृत्यु हो गयी जिनमें से तीन एक ही परिवार के सदस्य थे। जॉन्सन एण्ड जॉन्सन (Johnson & Johnson) ने चर्चा कर $100 मिलियन की लागत पर 31 मिलियन कैप्सूलों को नष्ट कर दिया. मिलनसार सीईओ (CEO) जेम्स बर्क टेलिविज़न विज्ञापनों और समाचार सम्मेलनों में नज़र आये और ग्राहकों को कंपनी की कार्रवाइयों की सूचना दी. छेड़छाड़ प्रतिरोधी पैकेजिंग तेज़ी से शुरू की गयी और टाइलेनोल (Tylenol) की बिक्री पुनः लगभग संकट पूर्व स्तर तक लौट आई.\n\n1986 में जॉन्सन एण्ड जॉन्सन (Johnson & Johnson) ऐसे ही एक और संकट के घेरे में आ गया जब 8 फ़रवरी को न्यू यॉर्क की एक महिला का साइनाइड में सने कैप्सूल खाने से मृत्यु हो गई। जॉन्सन एण्ड जॉन्सन (Johnson & Johnson) तैयार था। इस संकट से तेज़ी से और सुचारू रूप से निबटते हुए उसने तुरंत और अनिश्चित काल के लिए टाइलेनोल के टेलीविज़न विज्ञापनों को रद्द कर दिया, उपभोक्ताओं के प्रश्नों का जवाब देने के लिए एक टोल-फ्री टेलीफोन हॉट लाइन चालू की एवं जो ग्राहक टाइलेनोल कैप्सूल खरीद चुके थे, उन्हें पैसे वापस किये या उन्हें उसके बदले दूसरी दवाइयां दी. सप्ताहांत में जब एक दूकान में दूषित टाइलेनोल की एक और बोतल पायी गई, तो निर्माताओं को लोगों को कैप्सूल आकार में कोई दवा लेने से मना करते हुए एक राष्ट्रव्यापी चेतावनी जारी करने में महज़ एक मिनट का वक़्त लगा.\n\nजब ओड्वाला (Odwalla) के एपल जूस को ई.कोली संक्रमण फैलाने का एक कारण माना गया, तो कंपनी ने अपने बाज़ार मूल्य का एक तिहाई गंवा दिया. अक्टूबर 1996 में वाशिंगटन राज्य, कैलिफोर्निया, कोलोरैडो एवं ब्रिटिश कोलंबिया में अपास्चुरीकृत एपल जूस में ई.कोली जीवाणु का अंश पाया गया, जिसे प्राकृतिक जूस निर्माता ओड्वाला इंक द्वारा तैयार किया गया था। एक शिशु की मृत्यु सहित उनचास मामले सामने आये थे। 24 घंटों के भीतर ओड्वाला ने एफडीए (FDA) तथा वाशिंगटन राज्य के स्वास्थ्य अधिकारियों के साथ विचार-विमर्श किया; दैनिक प्रेस ब्रीफिंग का कार्यक्रम चालू किया; वापस लेने की घोषणा करते हुए प्रेस विज्ञप्तियां जारी की गयीं; पश्चाताप, संवेदना एवं क्षमायाचना अभिव्यक्त किया, एवं अपने उत्पाद से क्षतिग्रस्त लोगों की जिम्मेवारी ली; ई.कोली विषाक्तता के लक्षणों का ब्यौरा लिया; एवं समझाया कि दूषित उत्पादों के साथ ग्राहकों को क्या करना चाहिए. फिर ओड्वाला ने सलाहकारों की मदद से प्रभावी थर्मल प्रक्रियाओं की स्थापना की, जिससे उत्पादों को वापस शुरू करने पर उनके जायके को कोई नुकसान नहीं पहुंचता. इन सभी चरणों की सूचना मीडिया के साथ करीबी संपर्क रखते हुए एवं अखबारों में पूरे पन्नों का विज्ञापन डाल कर दी गई।\n\nखिलौना निर्माता मैटेल इंक. (Mattel Inc.), को 28 से भी ज्यादा उत्पादों को बाज़ार से वापस लेना पड़ा एवं 2007 की गर्मियों में चीन से निर्यात में हो रही समस्याओं के बीच दो हफ़्तों में दो उत्पादों की बाज़ार से वापसी का सामना करना पड़ा. कंपनी ने \"अपने सन्देश को लोगों तक पहुंचाने की हरसंभव कोशिश की और उपभोक्ताओं और खुदरा विक्रेताओं का विश्वास हासिल किया।\" \"हालात से परेशान रहने के बावजूद उन्होंने कंपनी की प्रतिक्रया की सराहना की. \" \"मैटेल में सुबह 7 बजे के ठीक बाद ही संघीय अधिकारियों द्वारा उत्पाद वापसी की घोषणा की गयी। यह 16 लोगों का एक जन संपर्क अधिकारी दल था, जिसे 40 सबसे बड़े मीडिया गृहों में संवाददाताओं को बुलाने के लिए निर्दिष्ट किया गया था। \" \"उन्होंने प्रत्येक को अपने उत्पाद वापसी के बारे में प्रेस विज्ञप्ति के लिए अपना ई-मेल देखने को कहा तथा उन्हें अधिकारियों के साथ एक टेलीकॉन्फरेंस के लिए आमंत्रित किया तथा मैटेल के मुख्य कार्यकारी अधिकारी के साथ फ़ोन पर वार्तालाप अथवा टीवी कार्यक्रम का समय निर्धारित किया। \" \"मैटेल के सीईओ (CEO) रॉबर्ट एकार्ट ने अगस्त में एक मंगलवार के दिन 14 टीवी साक्षात्कार दिए एवं 20 पत्रकारों से अलग-अलग फोन पर बातचीत की. \" \"सप्ताहांत तक मैटेल ने सिर्फ अमेरिका में ही 300 से अधिक मीडिया पूछताछ का जवाब दिया.\"\n\nपेप्सी कॉर्पोरेशन (Pepsi Corporation) को 1993 में एक संकट का सामना करना पड़ा था, जो खाद्य पेप्सी के डिब्बे में सूई पाए जाने के दावों के साथ शुरू हुआ। पेप्सी ने दुकानों से आग्रह किया कि वे अपने ताक़ों पर से उत्पाद न हटायें यदि उनपर डिब्बे हों एवं हालात का जायज़ा किया गया। इससे एक गिरफ्तारी हुई जिसे पेप्सी ने सार्वजनिक किया एवं उसके बाद अपनी पहली न्यूज़ रिलीज़ जारी की, जिसमें - यह प्रदर्शित करने के लिए कि उनके कारखानों के भीतर इस तरह की छेड़-छाड़ असंभव थी - निर्माण प्रक्रिया को दर्शाया गया। एक दूसरे वीडियो न्यूज़ रिलीज़ में उस आदमी की गिरफ्तारी दिखाई गयी। एक तीसरे न्यूज़ रिलीज़ में उपयोगी वस्तुओं की एक दुकान में निगरानी दिखाई गई जहां एक महिला को उत्पाद के साथ छेड़-छाड़ की वही घटना दोहराते हुए पकड़ा गया। साथ ही साथ संकट के समय कंपनी एफडीए (FDA) के साथ मिलकर सार्वजनिक रूप से भी कार्य कर रही थी। कॉर्पोरेशन हर समय जनता के लिए पूरी तरह से खुला था और पेप्सी (Pepsi) के हर कर्मचारी को हर एक ब्योरे की जानकारी थी। इससे संकट के पूरे दौर में सार्वजनिक संचार प्रभावी बना रहा. संकट से उबरने के बाद, कॉर्पोरेशन ने विशेष अभियानों की एक श्रृंखला चलाई जो कॉर्पोरेशन का समर्थन करने के लिए लोगों का शुक्रिया अदा करने एवं भावी मुआवज़े के लिए कूपन देने के लिए बनाया गया था। इस मामले ने, अन्य संकटों से कैसे निपटना है इसकी एक रूपरेखा तैयार की.\n\nकिसी संगठन के शेयर मूल्य पर हठात आई घोर आपदा के प्रभाव पर किये गए अध्ययनों में सबसे पहले प्रकाश में आया अध्ययन डॉ॰ रोरी नाईट एवं डॉ डिबोरा प्रेटी द्वारा पूरा किया गया था (1995, टेम्पलटन कॉलेज, यूनिवर्सिटी ऑफ ऑक्सफोर्ड - सेडगेविक समूह द्वारा गठित). इस अध्ययन में हठात आई घोर आपदा के अनुभव वाले संगठन के शेयर मूल्यों (पश्च प्रभाव) का विस्तृत विश्लेषण किया गया था। इस अध्ययन ने उन संगठनों की पहचान की जो न केवल हठात आई घोर आपदा से उबरे बल्कि पूर्व-आपदा शेयर मूल्यों से भी आगे बढ़ निकले, (\"रिकवरर्स\"), एवं उन संगठनों की भी पहचान की जो शेयर मूल्यों पर वापस नहीं लौट पाए, (\"नॉन-रिकवरर्स\"). रिकवररों के लिए शेयर धारक मूल्य पर औसत संचयी प्रभाव उनके मूल शेयर मूल्य से 5% अधिक था। अतः इस स्तर तक शेयरधारक मूल्य पर कुल प्रभाव असल में सकारात्मक था। नॉन रिकवरर्स हठात आई घोर आपदा के बाद 5 से 50 दिनों के बीच कमोबेश अपरिवर्तित रहे, लेकिन उसके एक साल बाद तक उनके शेयर मूल्य पर तकरीबन 15% का शुद्ध नकारात्मक संचयी प्रभाव झेलना पड़ा.\n\nइस अध्ययन के प्रमुख निष्कर्षों में से एक है कि \"हठात आई घोर आपदा के परिणामों का प्रभावी प्रबंधन\nहठात आई घोर आपदा के प्रभाव से बीमा बचाव की बजाय एक अधिक महत्वपूर्ण कारक के रूप में सामने आएगा.\n\nचूंकि इस रिपोर्ट के तकनीकी तत्व हैं, संकट प्रबंधन के मूल्य में शामिल होने के इच्छुक वरिष्ठ प्रबंधन के लिए इसकी पुरज़ोर सिफारिश की जाती है।\n\nभोपाल आपदा, जिसमें संकट के पहले, उसके दौरान और उसके बाद कमज़ोर संचार के कारण हज़ारों जाने चली गईं, संकट प्रबंधन योजनाओं में अंतः सांस्कृतिक संचार को शामिल करने के महत्त्व का एक उदाहरण प्रस्तुत करता है। अमेरिकी विश्विद्यालय के व्यापार पर्यावरण डाटाबेस केस स्टडीज़ (1997) के अनुसार स्थानीय निवासी इस बारे में निश्चित नहीं थे कि यूनियन कार्बाइड संयंत्र के संभावित खतरों की चेतावनी से कैसे जूझा जाय. केवल अंग्रेजी में छपे ऑपरेटिंग मैनुअल कुप्रबंधन का एक चरम उदाहरण लेकिन जानकारी के प्रसार की प्रणालीगत बाधाओं का सूचक है। यूनियन कार्बाइड (Union Carbide) की घटना (2006) के निजी कालक्रम के अनुसार संकट के एक दिन बाद यूनियन कार्बाइड का वरिष्ठ प्रबंधन दल भारत पहुंचा लेकिन वे राहत प्रयासों में मदद करने में असमर्थ रहे क्योंकि उन्हें भारत सरकार द्वारा गृह बंदी बना लिया गया था। प्रतीकात्मक हस्तक्षेप प्रति उत्पादक हो सकते हैं; संकट प्रबंधन रणनीति वरिष्ठ प्रबंधन को अधिक सुविचारित निर्णय लेने में मदद कर सकते हैं कि वे आपदा परिदृश्य से कैसे जूझें. भोपाल की घटना बहु-राष्ट्रीय संचालनों के नियमित व्यवहारिक प्रबंधन मानकों की परेशानियों एवं आरोप मंडन का उदाहरण है, जो अक्सर स्पष्ट प्रबंधन योजना की कमी का नतीजा होता है।\n\nफोर्ड-फायरस्टोन टायर एण्ड रबड़ कंपनी विवाद अगस्त 2000 में सामने आया। उन दावों कि उनके 15-इंच वाइल्डरनेस एटी (AT), रेडियल एटीएक्स (ATX) एवं एटीएक्स II (ATX II) टायर व्यापारों का टायर कोर से विच्छेद हो रहा था - जो भयानक बर्बादी की ओर ले जाता - के जावाब में ब्रिजस्टोन/फायरस्टोन ने 6.5 मिलियन टायर वापस ले लिए. ये टायर ज़्यादातर दुनिया के सबसे अधिक बिकने वाले एसयूवी (SUV) फोर्ड एक्स्प्लोरर पर इस्तेमाल किये जाते थे।\n\nसंकट विशेषज्ञों के अनुसार इन दोनों कंपनियों ने जल्द ही तीन बड़ी भूलें की. पहली, उन्होंने उपभोक्ताओं पर यह दोष मढ़ दिया कि वे अपने टायरों में ठीक तरह से हवा नहीं भर रहे थे। उसके बाद वे एक-दूसरे पर ख़राब टायरों एवं ख़राब वाहन डिजाइन के लिए दोषारोपण करने लगे. और फिर उन्होंने समस्या समाधान के लिए अपनी कार्रवाइयों के बारे में बहुत कम बातचीत की, जिसने 100 से ज्यादा जानें ली - जब तक उन्हें कांग्रेस के समक्ष प्रमाण प्रस्तुत करने के लिए बुला न लिया गया।\n\n24 मार्च 1989 को एक्सोन कॉर्पोरेशन (Exxon Corporation) का एक टैंकर अलास्का के प्रिंस विलियम साउंड (Prince William Sound) में भूग्रस्त हो गया। एक्सोन वाल्डेज़ ने वाल्डेज़ से पानी में कच्चे तेल के बेहिसाब गैलन गिरा दिए जिससे हज़ारों मछलियां, मुर्गियां एवं समुद्री ऊदबिलाव मारे गए। समुद्री तट के हज़ारों मील प्रदूषित हो गए एवं सैमन मछलियों के अंडे तितर बितर हो गए; असंख्य मछुआरे, ख़ास तौर पर मूल अमेरिकियों ने अपनी आजीविका गंवा दी. इसके विपरीत एक्सोन ने मीडिया और जनता से बातचीत में तत्परता नहीं दिखाई; सीईओ (CEO) लॉरेंस रॉल जन संपर्क प्रयासों का सक्रिय हिस्सा नहीं बने एवं असल में वे जनता का सामना करने से कतरा गए; कंपनी की न तो कोई संचार योजना थी और न ही कोई संचार दल जो घटना को संभाल पाती - दरअसल कंपनी ने घटना के चार साल बाद सन 1993 तक किसी जन संपर्क प्रबंधक को नियुक्त ही नहीं किया था; एक्सोन ने अपना मीडिया केंद्र वाल्डेज़ में स्थापित किया जो बेहद छोटा एवं मीडिया के आक्रमणों का सामना करने के लिए काफी दूर अवस्थित था; एवं कंपनी ने जनता के साथ रक्षात्मक रुख अख्तियार किया, यहां तक कि कभी कभी तट रक्षकों आदि जैसे अन्य समूहों पर भी आरोप मढ़े. घटना के दिनों में भी इसी तरह की प्रतिक्रियाएं हुई थी।\n\nकॉर्पोरेट अमेरिका ऐसा अकेला समुदाय नहीं है जो संकट के जोखिमों के प्रति संवेदनशील है। चाहे एक स्कूल शूटिंग हो, एक सार्वजनिक स्वस्थ्य संकट या आतंकवादी हमला जो लोगों को एक निर्वाचित अधिकारी के स्थायी, शांत नेतृत्व में सुकून की तलाश में छोड़ देती है, समाज का कोई भी वर्ग इस संकट से प्रतिरक्षित नहीं है। विभिन्न विषयों में वास्तविकता के जवाब में संकट प्रबंधन नीतियां, रणनीति एवं प्रथाएं विकसित एवं अनुकूलित की गयी हैं।\n\nकोलंबाइन हाई स्कूल हत्याकांड, 11 सितम्बर के 2001 हमले एवं वर्जिनिया टेक हत्याकांड सहित कॉलेज परिसर में गोलीबारी के बाद सभी स्तर के शैक्षणिक संस्थान अब संकट प्रबंधन पर ध्यान दे रहे हैं।\n\nयूनिवर्सिटी ऑफ अरकांसास फॉर मेडिकल साइन्सेज़ (UAMS) एवं अरकांसास चिल्ड्रेन्स हॉस्पिटल रिसर्च इंस्टीट्युट (ACHRI) द्वारा आयोजित एक राष्ट्रीय अध्ययन में दर्शाया गया है कि बहुत से सार्वजनिक विद्यालय जिलों में आपातकालीन एवं आपदा योजनाओं की भारी कमी है (विद्यालय हिंसा संसाधन केंद्र, 2003). इसके जवाब में रिसोर्स सेंटर ने विद्यालयों की मदद करने के लिए संसाधनों के एक व्यापक सेट की स्थापना की है जो संकट प्रबंधन योजनाओं का विकास है।\n\nसंकट प्रबंधन योजना के अंतर्गत घटनाओं का एक वृहत विविधता है, जिसमें से कुछेक नाम हैं - बम की धमकी, बच्चों का शोषण, प्राकृतिक आपदा, आत्महत्या, नशीली दवाएं एवं गिरोह की गतिविधियां. इसी तरह से ये योजनायें जानकारी की ज़रुरत वाले अभिभावकों, मीडिया एवं कानून प्रवर्तन अधिकारियों सहित सभी दर्शकों को संबोधित करने का उद्देश्य लिए हुए है।\n\nऐतिहासिक तौर पर सरकार ने - स्थानीय, राज्य एवं राष्ट्रीय - सभी स्तरों पर संकट प्रबंधन में एक बड़ी भूमिका निभाई है। वास्तव में, कई राजनीतिक दार्शनिकों ने इसे सरकार की प्राथमिक भूमिकाओं में से एक माना है। स्थानीय स्तर पर दमकल एवं पुलिस विभाग सरीखी आपातकालीन सेवायें एवं संघीय स्तर पर यूनाईटेड स्टेट्स नेशनल गार्ड संकट के हालातों में अभिन्न भूमिका निभाते हैं।\n\nसंकट की प्रतिक्रिया के चरण के दौरान संचार को समन्वित करने के लिए गृह सुरक्षा विभाग के तहत अमेरिकी फेडरल एमरजेंसी मैनेजमेंट एजेंसी (एफईएमए (FEMA)) नेशनल रेसपौन्स प्लान (एनआरपी (NRP)) का प्रशासन करती है। इस योजना का मक़सद जब कई दल गतिशील हों, तो कमान की एक श्रृंखला बना कर एवं एक आम भाषा उपलब्ध करा कर जनता एवं निजी प्रतिक्रियाओं को एकीकृत करना है। यह परिसर में ही होता है ताकि घटनाओं को निम्नतम बुनियादी संगठनात्मक स्तर पर नियंत्रित किया जा सके. एनआरपी (NRP) घरेलू घटना प्रबंधन में निजी क्षेत्रों को मुख्य साझेदार के रूप में देखती है, ख़ास तौर पर महत्वपूर्ण बुनियादी ढ़ांचे की सुरक्षा एवं बहाली के क्षेत्र में.\n\nएनआरपी (NRP) राष्ट्रीय घटना प्रबंधन प्रणाली का एक साथी है जो कारण, आकार या जटिलता की परवाह किये बिना घटना प्रबंधन के लिए अधिक सामान्य टेम्पलेट के रूप में कार्य करता है।\n\nएफईएमए (FEMA) आपातकालीन प्रबंधन संस्थान के मार्फ़त राष्ट्रीय प्रतिक्रिया योजना (National response plan) पर निःशुल्क वेब-आधारित प्रशिक्षण प्रदान करता है।\n\nकॉमन अलर्टिंग प्रोटोकॉल (सीएपी (CAP)) एक अपेक्षाकृत हालिया मेकेनिस्म है जो विभिन्न माध्यमों एवं प्रणालियों तक संकट संचार की सुविधा मुहैया करता है। सीएपी (CAP) भौगोलिक एवं भाषाई विविधता वाले दर्शकों को दृश्य-श्रव्य माध्यमों द्वारा एक नियमित आपातकालीन अलर्ट प्रारूप निर्मित करने में मदद करता है।\n\nऐतिहासिक तौर पर राजनीति एवं संकट साथ-साथ चलते रहे हैं। संकट का वर्णन करते हुए राष्ट्रपति अब्राहम लिंकन ने कहा है,\n\"हम खतरे के संकेतों के बीच रहते हैं, चिंता के बादल भविष्य पर मंडरा रहे हैं; हर सुबह अखबार के साथ एक नयी आपदा की आशंका गहराई रहती है।\"\n\nसंकट प्रबंधन समकालीन शासन व्यवस्था की एक परिभाषित विशेषता बन चुकी है। संकट के समय समुदाय एवं संगठन के सदस्य अपने जननेताओं से मंडरा रहे संकट का प्रभाव कमतर करने की उम्मीद करते हैं, जबकि आलोचक एवं नौकरशाही प्रतिद्वंदी इस मुहूर्त को तत्कालीन शासकों एवं उनकी नीतियों पर आरोप मढ़ने के लिए इस्तेमाल करते हैं। इस चरम वातावरण में नीति निर्माताओं को किसी भी तरह सामान्यता की एक भावना स्थापित करनी चाहिए एवं संकट के अनुभव से सामूहिक सबक लेना चाहिए.\n\nसंकट के कगार पर नेताओं को सामना कर रहे रणनीतिक चुनौतियों से, राजनीतिक जोखिम एवं अवसरों की मुठभेड़ से, अपनी गलतियों से, बचे जाने वाले नुकसानों से एवं संकट से परे अख्तियार किये जाने वाले रास्तों से निपटना चाहिए. 24 - घंटे चलने वाले समाचार चैनलों एवं इंटरनेट की समझ-बूझ के साथ नितनवीन प्रौद्योगिकी को अपनी अंगुली की नोक पर रखने वाले लगातार बढ़ रहे दर्शकों के प्रादुर्भाव के साथ प्रबंधन की आवश्यकता और भी अधिक महत्वपूर्ण हो गई है।\n\nजननेताओं की विशेष जिम्मेवारी है कि वे संकट के दुष्प्रभावों से समाज की रक्षा करें. संकट प्रबंधन के विशेषज्ञों की राय है कि जो नेता यह ज़िम्मेदारी गंभीरता से लेते हैं, उन्हें संकट के सभी चरणों - उद्भवन चरण, शुरुआत, एवं प्रभाव - पर चिंता करनी होगी. संकट नेतृत्व में चार महत्वपूर्ण कार्य सम्मिलित हैं: भांपना, निर्णय लेना, अर्थ निकालना, सामाप्त करना, एवं सबक सीखना.\n\nसंकट नेतृत्व के पांच पहलुओं के संक्षिप्त वर्णन में निम्नलिखित शामिल हैं:\n\n\n\n\n", "id": "193554", "title": "संकट प्रबंधन"}
{"url": "https://hi.wikipedia.org/wiki?curid=193555", "text": "अर्धसूत्रीविभाजन\n\nजीवशास्त्र में अर्धसूत्रीविभाजन (उच्चारित ) ऋणात्मक विभाजन की एक प्रक्रिया है जिसमें प्रत्येक कोशिका में मौजूद क्रोमोसोमों की संख्या आधी हो जाती है। पशुओं में अर्धसूत्रीविभाजन हमेशा युग्मकों के निर्माण में परिणीत होता है, जबकि अन्य जीवों में इससे बीजाणु उत्पन्न हो सकते हैं। सूत्रीविभाजन की तरह ही, अर्धसूत्रीविभाजन के शुरू होने के पहले मौलिक कोशिका का डीएनए कोशिका-चक्र के S-प्रावस्था में दोहरा हो जाता है। दो कोशिका विभाजनों द्वारा ये दोहरे क्रोमोसोम चार अगुणित युग्मकों या बीजाणुओं में बंट जाते हैं।\n\nअर्धसूत्रीविभाजन लैंगिक प्रजनन के लिये आवश्यक होता है और इसलिये यह सभी यूकैर्योसाइटों में होता है। कुछ युकैर्योसाइटों में, विशेषकर बीडेलॉइड रोटिफरों में अर्धसूत्रीविभाजन की क्षमता नहीं होती और वे अनिषेकजनन द्वारा प्रजनन करते हैं। आरकिया या बैक्टीरिया में अर्धसूत्रीविभाजन नहीं होता और वे बाइनरी विखंडन जैसी लैंगिक प्रक्रियाओं द्वारा प्रजनन करते हैं।\n\nअर्धसूत्रीविभाजन के समय द्विगुणित जनन कोशिका का जीनोम, जो क्रोमोसोमों में भरे हुए डीएनए के लंबे हिस्सों से बना होता है, का डीएनए दोहरापन और उसके बाद विभाजन के दो दौर होते हैं, जिससे चार अगुणित कोशिकाएं उत्पन्न होती हैं। इनमें से प्रत्येक कोशिका में मौलिक कोशिका के क्रोमोसोमों का एक संपूर्ण सेट या उसकी जीन-सामग्री का आधा भाग होता है। यदि अर्धसूत्रीविभाजन से युग्मक उत्पन्न हुए, तो ये कोशिकाएं को गर्भाधान के समय संयोजित होकर अन्य किसी भी तरह के विकास के पहले नई द्विगुणित कोशिका या यग्मज का निर्माण करती हैं। इस प्रकार अर्धसूत्रीविभाजन की विभाजन की प्रक्रिया गर्भाधान के समय दो जीनोमों के संयोग के प्रति होने वाली अन्योन्य प्रक्रिया होती है। चूंकि हर मातापिता के क्रोमोसोमों का अर्धसूत्रीविभाजन के समय समधर्मी पुनःसंयोग होता है, इसलिये प्रत्येक युग्मक और हर युग्मज के डीएनए में एक अनूठी सांकेतिक \"रूपरेखा\" निहित होती है। अर्धसूत्रीविभाजन और गर्भाधान, दोनो मिलकर यूकैर्योसाइटों में लैंगिकता का प्रादुर्भाव करते हैं और जनसमुदायों में विशिष्ट जीनगुणों वाले व्यक्तियों की उत्पत्ति करते हैं।\n\nसभी पौधों और कई प्रोटिस्टों में अर्धसूत्रीविभाजन के परिणामस्वरूप बीजाणु नामक अगुणित कोशिकाओं का निर्माण होता है जो बिना गर्भाधान के अलैंगिक तरीके से विभाजित हो सकती हैं। इन समूहों में युग्मक सूत्रीविभाजन द्वारा उत्पन्न होते हैं।\n\nअर्धसूत्रीविभाजन में क्रोमोसोमों के पुनःवितरण के लिये सूत्रीविभाजन में प्रयुक्त जैवरसायनिक पद्धतियों में से ही कई पद्धतियों का प्रयोग होता है। अर्धसूत्रीविभाजन की अनेक अनूठी विशेषताएं होती हैं, जिनमें समधर्मी क्रोमोसोमों का जोड़ीकरण और पुनःसंयोग सबसे महत्वपूर्ण है।\n\nमीयोसिस शब्द का मूल मीयो है, जिसका मतलब है-कम या अल्प.\n\nअर्धसूत्रीविभाजन की खोज 1876 में प्रख्यात जर्मन जीववैज्ञानिक आस्कर हर्टविग ने समुद्री साही के अंडों में की और पहली बार उसका विवरण दिया. बेल्जियन जीववैज्ञानिक एड्वर्ड वान बेनेडेन (1846–1910) ने फिर से इसका विवरण क्रोमोसोमों के स्तर पर 1883 में \"एस्केरिस\" के अंडों में दिया. प्रजनन और आनुवंशिकता में अर्धसूत्रीविभाजन के महत्व के बारे में सबसे पहले 1890 में जर्मन जीववैज्ञानिक आगस्त वीज़मैन (1834–1914) ने बताया, जिन्होंने कहा कि यदि क्रोमोसोमों की संख्या को बनाए रखना हो तो एक द्विगुणित कोशिका को चार अगुणित कोशिकाओं में परिवर्तित करने के लिये दो कोशिका विभाजनों की आवश्यकता होती है। 1911 में अमेरिकन जीनशास्त्री थामस हंट मोर्गन (1866–1945) ने \"ड्रोसोफिलिया मेलेनोगॉस्टर\" के अर्धसूत्रीविभाजन में क्रॉसओवर होते देखा और पहला जीनीय सबूत दिया कि क्रोमोसोमों पर जीनों का संचरण होता है।\n\nअर्धसूत्रीविभाजन का प्रादुर्भाव 1.4 बिलियन वर्षों पूर्व हुआ, ऐसा माना जाता है। यूकैर्योसाइटों के केवल एक्सकावेटा नामक सुपरग्रुप के सभी जीवों में अर्धसूत्रीविभाजन नहीं होता. अन्य पांचों मुख्य सुपरग्रुपों, आपिस्थोकाँट, अमीबाज़ोआ, राइज़ेरिया, आरकीप्लास्टिडा और क्रोमअल्वियोलेटों में सभी में अर्धसूत्रीविभाजन की जीनें सार्वभौमिक रूप से मौजूद रहती हैं, चाहे वे हमेशा सक्रिय न होती हों. कुछ एक्सकेवेटा जातियों में भी अर्धसूत्रीविभाजन होता है जिससे इस अनुमान को समर्थन मिलता है कि यह एक प्राचीन, पैराफाइलेटिक श्रेणी का समूह है। ऐसे यूकार्योटिक जीव, जिसमें अर्धसूत्रीविभाजन नहीं होता, का एक उदाहरण यूग्लीनाइड है।\n\nयूकार्योटिक जीवन चक्रों के लैंगिक प्रजनन के समय अर्धसूत्रीविभाजन होता है, जिसमें अर्धसूत्रीविभाजन और गर्भाधान की लगातार चक्रीय प्रक्रिया होती रहती है। यह सामान्य सूत्रीकोशिका विभाजन के साथ-साथ जारी रहता है। बहुकोशीय जीवों में द्विगुणित से अगुणित में परिवर्तनकाल के बीच एक मध्यस्थ पायदान होती है जहां जीव का विकास होता है। जीव तब जनन कोशिकाओं की उत्पत्ति करता है जो जीवन-चक्र में जारी रहती हैं। शेष कोशिकाएं, जिन्हें दैहिक कोशिकाएं कहा जाता है, जीव के भीतर कार्य करती हैं और उसके साथ मरती है।\n\nअर्धसूत्रीविभाजन और गर्भाधान के चक्र के कारण अगुणित और द्विगुणित दशाएं बारी-बारी से दोहराई जाती हैं। जीवन-चक्र की जैविक अवस्था द्विगुणित दशा (\"युग्मक\" या \"द्विगुणित\" जीवन-चक्र), अगुणित दशा (\"युग्मज\" या \"अगुणित\" जीवन-चक्र), या दोनो (\"बीजाणु\" या \"अगुणित-द्विगुणित\" जीवन-चक्र, जिसमें दो स्पष्ट जैविक अवस्थाएं होती हैं, एक अगुणित दशा में और दूसरी द्विगुणित दशा में) में हो सकती है। इस तरह, जैविक अवस्थाओं के स्थान के अनुसार, लैंगिक प्रजनन का प्रयोग करने वाले तीन प्रकार के जीवन-चक्र होते हैं।\n\n\"युग्मक जीवन-चक्र\" में, जो मनुष्यों में भी होता है, जाति द्विगुणित होती है और युग्मज नामक द्विगुणित कोशिका से विकसित होती है। जीव की द्विगुणित जनन-रेखा स्टेम कोशिकाएं अर्धसूत्रीविभाजन द्वारा अगुणित युग्मकों का निर्माण करती हैं (नर में शुक्राणु और मादा में डिम्ब) जो संयुक्त होकर युग्मज का निर्माण करते हैं। द्विगुणित युग्मज का सूत्रीविभाजन द्वारा अनेक बार कोशिका-विभाजन होकर जीव का विकास होता है। सूत्रीविभाजन अर्धसूत्रीविभाजन से संबंधित प्रक्रिया है जो पैतृक कोशिका के जीनात्मक सदृश दो कोशिकाओं का निर्माण करती है। सामान्य सिद्धांत यह है कि सूत्रीविभाजन से दैहिक कोशिकाएं और अर्धसूत्रीविभाजन से जनन कोशिकाएं उत्पन्न होती हैं।\n\n\"युग्मज जीवन-चक्र\" में जाति अगुणित होती है, जो युग्मक नामक एक एकल अगुणित कोशिका के प्रफलन और विभेदीकरण से उत्पन्न होती है। भिन्न लिंगों के दो जीव अपनी अगुणित जनन कोशिकाएं प्रदान करके एक द्विगुणित युग्मज का निर्माण करते हैं। इस युग्मज का तुरंत अर्धसूत्रीविभाजन हो जाता है, जिससे चार अगुणित कोशिकाओं की उत्पत्ति होती है। ये कोशिकाएं सूत्रीविभाजन द्वारा जीव का निर्माण करती हैं। कई कवक और प्रोटोजोआ युग्मज जीवन-चक्र के सदस्य हैं। \n\n\"बीजाणु जीवन-चक्र\" में, जीव में अगुणित और द्विगुणित दशाएं बारी-बारी से होती हैं। इसलिये इस चक्र को पीढ़ियों का अदल-बदल भी कहा जाता है। द्विगुणित जीव की जनन-रेखा कोशिकाओं का अर्धसूत्रीविभाजन होकर बीजाणुओं की उत्पत्ति होती है। ये बीजाणु सूत्रीविभाजन द्वारा प्रफलित होकर एक अगुणित जीव में विकसित होते हैं। फिर अगुणित जीव की जनन कोशिकाएं अन्य अगुणित जीव की कोशिकाओं से संयुक्त होकर युग्मज का निर्माण करती हैं। इस युग्मज का बार-बार सूत्रीविभाजन और प्रफलन होकर पुनः द्विगुणित जीव का विकास होता है। बीजाणु जीवन-चक्र को युग्मक और युग्मज जीवन-चक्रों का संयोजन कहा जा सकता हैं।\n\nचूंकि अर्धसूत्रीविभाजन एक ‘एक-तरफा’ प्रक्रिया है, इसलिये सुत्रीविभाजन की तरह कोशिका-चक्र में जुटा हुआ नहीं माना जा सकता है। लेकिन अर्धसूत्रीविभाजन के पहले उसकी तैयारी के सोपानों के प्रकार और नाम सूत्रीविभाजक कोशिका चक्र के इंटरफ़ेज़ के समान ही होते हैं।\n\nइंटरफ़ेज़ की तीन अवस्थाएं होती हैं- \n\nइंटरफेज़ के बाद अर्धसूत्रीविभाजन I और फिर अर्धसूत्रीविभाजन II होता है। अर्धसूत्रीविभाजन I में दो सहोदरा क्रोमेटिडों से बने समरूपी क्रोमोसोमों की जोड़ियां अलग होकर दो कोशिकाओं में बदल जाती हैं। प्रत्येक कन्या कोशिका में क्रोमोसोमों की एक संपूर्ण अगुणित मात्रा होती है; पहला अर्धसूत्रीविभाजन मौलिक कोशिका की गुणिता को 2 के गुणक से घटा देता है। \n\nअर्धसूत्रीविभाजन II में प्रत्येक क्रोमोसोम के सहोदरा धागों (क्रोमेटिड) का पृथक्कीकरण होता है और व्यक्तिगत क्रोमेटिड अगुणित कन्या कोशिकाओं में बंट जाते हैं। अर्धसूत्रीविभाजन I से उत्पन्न दो कोशिकाएं अर्धसूत्रीविभाजन II के समय विभाजित होती हैं, जिससे 4 अगुणित कन्या कोशिकाओं का निर्माण होता है। अर्धसूत्रीविभाजन I और II दोनो, प्रोफेज़, मेटाफेज़, एनाफेज़ और टीलोफेज़ में बंटे होते हैं, जिनका उद्धेश्य सूत्रीविभाजन कोशिका चक्र के समरूपी उपअवस्थाओं के समान ही होता है। इसलिये, अर्धसूत्रीविभाजन में अर्धसूत्रीविभाजन I (प्रोफेज़ I, मेटाफेज़ I, एनाफेज़ I और टीलोफेज़ I) और अर्धसूत्रीविभाजन II (प्रोफेज़ II, मेटाफेज़ II, एनाफेज़ II और टीलोफेज़ II) की अवस्थाएं शामिल होती है।\n\nअर्धसूत्रीविभाजन जीनीय विविधता को दो तरह से उत्पन्न करता है (1) स्वतन्त्र संरेखन और तत्पश्चात पहले अर्धसूत्रीविभाजन के समय समरूपी क्रोमोसोमों की जोड़ियों का पृथक्कीकरण, जिससे प्रत्येक क्रोमोसोम सेग्रीगेटों का प्रत्येक युग्मक में अनियत और स्वतन्त्र चुनाव होता है और (2) प्रोफेज़ I में समरूपी पुनःसंयोग द्वारा समरूपी क्रोमोसोमीय क्षेत्रों का भौतिक विनिमय होकर क्रोमोसोमों के भीतर डीएनए के नए संयोजन बनते हैं।\n\nअर्धसूत्रीविभाजन I समरूपी क्रोमोसोमों का पृथक्कीकरण करके दो अगुणित कोशिकाओं (N क्रोमोसोम, मनुष्यों में 23) का निर्माण करता है, इसलिये इसे ऋणात्मक विभाजन कहा जाता है। नियमित द्विगुणित मानव कोशिका में 46 क्रोमोसोम होते हैं और उसे 2N माना जाता है क्योंकि उसमें समरूपी क्रोमोसोमों की 23 जोड़ियां होती हैं। लेकिन अर्धसूत्रीविभाजन I के बाद, हालांकि कोशिका में 46 क्रोमेटिड होता हैं, फिर भी उसे 23 क्रोमोसोमयुक्त N माना जाता है। ऐसा इसलिये होता है क्योंकि आगे चलकर एनाफे़ज़ I में, जिस समय तर्कु सहोदरा क्रोमेटिडों को नई कोशिका के ध्रुवों की तरफ खींचता है, तब यह जोड़ी साथ में बनी रहती है। अर्धसूत्रीविभाजन II में सूत्रीविभाजन के समान समीकरणी विभाजन होता है, जिससे सहोदरा क्रोमेटिड अंततः विभाजित हो जाते हैं और पहले विभाजन से उत्पन्न प्रति कन्या कोशिका से कुल 4 अगुणित कोशिकाओं (23 क्रोमोसोम, N) की उत्पत्ति होती है। \n\nप्रोफ़ेज़ I में समरूपी पुनःसंयोग नामक प्रक्रिया से समरूपी क्रोमोसोमों के बीच डीएनए का आदान-प्रदान होता है। इससे अकसर क्रोमोसोमीय क्रासओवर होता है। क्रासओवर के समय बने डीएनए के नए संयोजन जीनीय परिवर्तनों के महत्वपूर्ण स्रोत होते है और एलीलों के नए लाभदायक संयोजनों की उत्पत्ति कर सकते हैं। युगल और दोहरे क्रोमोसोम बाईवालेंट या टेट्राड कहलाते हैं, जिनमें दो क्रोमोसोम और चार क्रोमेटिड होते हैं, हर माता-पिता से एक क्रोमोसोम प्राप्त होता है। इस अवस्था में, कियाज़्मा नामक विन्दुओं पर असहादरा क्रोमेटिडों का क्रासओवर हो सकता है।\n\nप्रोफ़ेज़ I की पहली दशा \"लेप्टोटीन\" दशा है, जिसे \"लेप्टोनीमा\" (ग्रीक शब्द, अर्थात्-‘पतले धागे’) भी कहा जाता है। इस अवस्था में, अकेले क्रोमोसोम केन्द्रक के भीतर लंबे भागों में संघनित होने लगता हैं। परंतु दोनो सहोदरा क्रोमेटिड अभी भी इतने बलपूर्वक बंधे होता हैं कि उन्हें एक दूसरे से अलग नहीं पहचाना जा सकता.\n\n\"ज़ाइगोटीन\" दशा में, जिसे \"ज़ाइगोनीमा\" (ग्रीक शब्द, अर्थात् ‘धागों की जोड़ियां’) भी कहा जाता है, क्रोमोसोम समरूपी क्रोमोसोम जोड़ियों के ऱूप में पास-पास कतार में जमा हो जाते हैं। इसे गुलदस्ता दशा कहा जाता है, क्यौंकि टीलोमीयर इसके सदृश केन्द्रक के एक सिरे पर एकत्रित हो जाते हैं। इस दशा में, समरूपी क्रोमोसोमों का युगलीकरण होता है।\n\n\"पैकीटीन\" दशा में, जिसे \"पैकीनीमा\" (ग्रीक शब्द, अर्थात्-‘मोटे धागे’) भी कहते हैं, निम्न क्रोमोसोमीय क्रॉसओवर होते हैं। समरूपी क्रोमोसोमों के असहोदरा क्रोमेटिड बेतरतीब तरीके से समरूप क्षेत्रों पर जीनीय जानकारी के भागों का विनिमय करते हैं। किंतु लैंगिक क्रोमोसोम पूरी तरह से एक समान नहीं होते हैं और समरूपिता के छोटे से क्षेत्र पर ही जानकारी का विनिमय करते हैं। विनिमय उन स्थानों पर होता है जहां पर \"पुनःसंयोजन गांठें\" (कियाज़्मा) बनती हैं। असहोदरा क्रोमेटिडों के बीच जानकारी का विनिमय होने से जानकारी का पुनःसंयोजन होता है; प्रत्येक क्रोमोसोम में जानकारी का वही पूर्ण सेट दोता है, जो उसके पास पहले था और इस प्रक्रिया के कारण कोई त्रुटियां नहीं होतीं. चूंकि साइनेप्टोनीमल काम्प्लेक्स में क्रोमोसोमों को नहीं पहचाना जा सकता है, इसलिये क्रास-ओवर को वास्तविक रूप से माइक्रोस्कोप से नहीं देखा जा सकता.\n\n\"डिप्लोटीन\" दशा में, जिसे \"डिप्लोनीमा\" भी कहा जाता है, ग्रीक शब्द, अर्थात् - ‘दो धागे’) साइनेप्टोनीमल कॉम्प्लेक्स अवक्रमित हो जाता है और समरूपी क्रोमोसोम एक दूसरे से जरा दूर हो जाते हैं। क्रोमोसोम स्वयं भी कुछ खुल जाते हैं जिससे डीएनए का कुछ प्रतिलेखन हो जाता है। लेकिन, प्रत्येक बाईवॉलेंट के समरूपी क्रोमोसोम क्रॉसिंगओवर के क्षेत्रों, कियास्माटा पर बलपूर्वक बंधे होते हैं। कियास्माटा एनाफ़ेज़ I में पृथक होने तक क्रोमोसोमों पर बने रहते हैं।\n\nमानव भ्रूण डिम्बजनन में विकसित हो रहे सभी डिम्ब इस अवस्था तक विकसित होते हैं और जन्म के पहले यह विकास ऱूक जाता है। यह निलंबित अवस्था \"डिक्ट्योटीन दशा\" कहलाती है और यह यौवनारंभ तक ऐसे ही रहती है। नर में यौवनारंभ (शुक्राणुओं) में अर्धसूत्रीविभाजन के शुरू होने तक केवल शुक्राणुजन रहते हैं।\n\n\"डायाकाइनेसिस\" अवस्था में, जिसका ग्रीक में अर्थ ‘स्थानांतरण’ होता है, क्रोमोसोम और संघनित होते हैं। इस meiosis जहां tetrads के चार भागों में दिखाई दे रहे हैं वास्तव में पहला बिंदु है। पार उलझाना एक साथ, प्रभावी रूप से अतिव्यापी की साइटें, chiasmata स्पष्ट रूप से दिखाई बना रही है। इसको छोड़कर, इस दशा का बाकी भाग बिलकुल सूत्रीविभाजन के प्रोमेटाफ़ेज़ के समान ही होता है, उपकेन्द्रक गायब हो जाते हैं, केन्द्रकीय झिल्ली पुटिकाओं में परिवर्तित हो जाती है तथा अर्धसूत्रीविभाजनिक तर्कु बनने लगता है।\n\nइन दशाओं में, पशु कोशिकाओं के तारक केन्द्रकों की जोड़ीयुक्त दो तारक काय कोशिका के दोनो ध्रुवों की ओर विस्थापित हो जाते हैं। ये तारक काय जो S-अवस्था में प्रतिकृत हुए थे, सूक्ष्मनलिकाओं, जो वास्तव में कोशिकीय रस्सियां और खम्बे हैं, के केन्द्रकीकरण करने वाले सूक्ष्मनलिका संगठन केन्द्रों का काम करते हैं। सूक्ष्मनलिकाएं केन्द्रक क्षेत्र में केन्द्रक आवरण के नष्ट होने के बाद आक्रमण करती हैं और क्रोमोसोमों को गुणसूत्रबिंदु से जोडती हैं। गुणसूत्रबिंदु एक मोटर की तरह काम करता है-वह क्रोमोसोमों को संलग्न सूक्ष्मनलिकाओं के साथ तारक काय की ओर खींचता है, जैसे कोई ट्रेन पटरी पर चलती है। प्रत्येक टेट्राड में चार गुणसूत्रबिंदु होते हैं, लेकिन प्रत्येक सहोदरा क्रोमेटिड पर गुणसूत्रबिंदुओं की जोड़ी का संयोजन हो जाता है और अर्धसूत्रीविभाजनI के समय एक इकाई की तरह काम करता है।\n\nगुणसूत्रबिंदुओं से संलग्न सूक्ष्मनलिकाएं \"गुणसूत्री सूक्ष्मनलिकाएं\" कहलाती हैं। अन्य सूक्ष्मनलिकाएं विपक्षी तारक काय की सूक्ष्मनलिकाओं से अंतःक्रिया करती हैं; इन्हें \"अगुणसूत्री सूक्ष्मनलिकाएं\" या \"ध्रुवीय सूक्ष्मनलिकाएं\" कहा जाता है। एक तीसरी प्रकार की सूक्ष्मनलिकाएं, तारक सूक्ष्मनलिकाएं तारक काय से जीवद्रव्य मेंजाती हैं या झिल्ली- कंकाल के भागों से संपर्क करती हैं।\n\nसमरूपी जोड़े मेटाफ़ेज़ प्लेट के साथ-साथ चलते हैं।\nजैसे-जैसे दोनो तारक कायों से निकली गुणसूत्रीबिंदु सूक्ष्मनलिकाएं उनसे संबंधित गुणसूत्रीबिंदुओं से संलग्न होती हैं, समरूपी क्रोमोसोमों के दोनो गुणसूत्रीबिंदुओं से उत्पन्न सूक्ष्मनलिकाओं द्वारा बाईवॉलेंटों पर लगाए गए अविरल परस्पर विरोधी बलों के कारण समरूपी क्रोमोसोम एक भूमध्य तल में तर्कु को काटते हुए व्यवस्थित हो जाते हैं। क्रोमोसोमों के स्वतंत्र विन्यास का भौतिक आधार समान भूमध्यरेखा के साथ अन्य बाईवॉलेंटों के प्रति प्रत्येक बाईवॉलेंट का मेटाफ़ेज़ प्लेट पर बेतरतीब अनुस्थापन है।\n\nगुणसूत्रीबिंदु सूक्ष्मनलिकाएं (द्विध्रुवीय तर्कु) छोटी होकर पुनःसंयोजन पर्वों से अलग हो जाती हैं और समरूपी क्रोमोसोमों को अलग कर देती हैं। चूंकि हर क्रोमोसोम में गुणसूत्रीबिंदुओं की एक ही सक्रिय जोड़ी होती है, सारे क्रोमोसोम विपक्षी ध्रुवों की ओर खिंच जाते हैं, जिससे दो अगुणित सेट बन जाते हैं। हर क्रोमोसोम में अभी भी सहोदरा क्रोमेटिडों की एक जोड़ी होती है। अगुणसूत्रीबिंदु सूक्ष्मनलिकाएं लंबी होकर तारक कायों को दूर धकेलती हैं। कोशिका केंद्र के नीचे की ओर विभाजन की तैयारी में लम्बी होने लगती है।\n\nअंतिम अर्धसूत्रीविभाजन प्रभावकारी रूप से क्रोमोसोमों के ध्रुवों पर पहुंचने के साथ समाप्त हो जाता है। अब हर पुत्री कोशिका में क्रोमोसोमों की संख्या आधी होती है किन्तु हर क्रोमोसोम में क्रोमेटिडों की एक जोड़ी होती है। तर्कु के जाल को बनाने वाली सूक्ष्मनलिकाएं गायब हो जाती हैं और हर अगुणित सेट को एक नई केन्द्रक झिल्ली घेरे रहती है। क्रोमोसोम खुलकर पुनः क्रोमेटिन में परिवर्तित हो जाते हैं। पशुकोशिकाओं में कोशिका झिल्ली का ह्रास या वनस्पति कोशिकाओं में कोशिका-भित्ति का निर्माण होता है, जिसे साइटोकाइनेसिस कहते हैं और इसके साथ ही दो पुत्री कोशिकाओं की उत्पत्ति का कार्य पूरा हो जाता है। सहोदरा क्रोमेटिड टीलोफ़ेज़ 1 के समय संलग्न बने रहते हैं।\n\nकोशिकाएं विश्राम की अवस्था यानी इंटरकाइनेसिस या इंटरफ़ेज़ II मे प्रविष्ट हो सकती हैं। इस अवस्था में डीएनए का दोहराना नहीं होता है।\n\nअर्धसूत्रीविभाजन II इस प्रक्रिया का दूसरा चरण है। इस प्रक्रिया का अधिकांश भाग सूत्रीविभाजन के समान ही होता है। इसके अंत में अर्धसूत्रीविभाजन I में उत्पन्न दो अगुणित कोशिकाओं (23 क्रोमोसोम, 1N * प्रत्येक क्रोमोसोम दो सहोदर क्रोमेटिड युक्त) से 4 अगुणित कोशिकाएं (मनुष्यों में 23 क्रोमोसोम, 1N) उत्पन्न होती हैं। अर्धसूत्रीविभाजन II के चार मुख्य कदम हैं-प्रोफ़ेज़ II, मेटाफ़ेज़ II, एनाफ़ेज़ II और टीलोफ़ेज़ II.\n\nप्रोफ़ेज़ II में उपकेन्द्रक और केन्द्रिक आवरण दोनो अंतर्धान हो जाते हैं और साथ ही क्रोमेटिड छोटे और स्थूल हो जाते हैं। तारककाय ध्रुवीय क्षेत्रों की ओर चले जाते हैं तथा तर्कु के रेशों को द्वितीय अर्धसूत्रीविभाजन के लिय़े व्यवस्थित करने लगते हैं। \n\nमेटाफ़ेज़ II में, सेंट्रोमीयरों में दो गुणसूत्रबिंदु होते हैं जो तारक कायों के तर्कु रेशों से प्रत्येक ध्रुव पर संलग्न हो जाते हैं। नई भुमध्यरेखीय मेटाफ़ेज़ प्लेट अर्धसूत्रीविभाजन I की तुलना में पिछली प्लेट से 90 डिग्री पर घूम जाती है.\n\nइसके बाद एनाफ़ेज़ II होता है, जिसमें सेन्ट्रोमीयर विदलित हो जाते हैं, जिससे गुणसुत्री विंदुओं से जुड़ी सूक्ष्मनलिकाएं सहोदरा क्रोमेटिडों को अलग खींचने लगती हैं। विपक्षी ध्रुवों की ओर बढ़ते सहोदरा क्रोमेटिडों को अब सहोदरा क्रोमोसोम कहा जाता है।\n\nयह प्रक्रिया टीलोफ़ेज़ II, जो टीलोफ़ेज़ I के समान होती है, के साथ समाप्त हो जाती है और इसमें क्रोमोसोम खुलकर लंबे हो जाते हैं तथा तर्कु गायब हो जाता है। केन्द्रिक आवरण पुनः बनते और विभाजित होते हैं या कोशिका-भित्ति निर्माण अंततः कुल चार पुत्री कोशिकाओं की उत्पत्ति करता है, जिसमें प्रत्येक में क्रोमोसोमों का एक अगुणित सेट होता है। अर्धसूत्रीविभाजन अब पूर्ण हो जाता है और चार नई पुत्री कोशिकाएं उत्पन्न हो जाती हैं।\n\nअर्धसूत्रीविभाजन स्थिर लैंगिक प्रजनन का मार्ग प्रशस्त करता है। गुणित या क्रोमोसोमों को आधा किये बिना गर्भाधान होने पर ऐसे युग्मज उत्पन्न होते हैं जिनमें क्रोमोसोमों की संख्या पिछली पीढ़ी के युग्मजों से दुगुनी होती है। क्रमिक पीढ़ियों में ऐसा होने पर क्रोमोसोमों की संख्या में भयंकर वृद्धि हो जाएगी. सामान्यतः द्विगुणित जीवों में बहुगुणिता, यानी तीन या अधिक क्रोमोसोम सेटों की उपस्थिति, के कारण तीव्र विकास विकार होते हैं. अधिकांश पशु जातियों में बहुगुणिता को सहन नहीं किया जाता. लेकिन पोधे सामान्यतः उपजाऊ, जीवक्षम बहुगुणक पैदा करते हैं। वनस्पति जातिकरण में बहुगुणिता को महत्वपूर्ण प्रक्रिया माना गया है।\n\nसमरूपी क्रोमोसोमों का पुनःसंयोजन और स्वतंत्र विन्यास जनता में जीनोटाइपों की अधिक विविधता का कारक होता है। इससे युग्मकों में जीनीय विविधता आती है, जिससे संतति में जीनीय और फीनोटाइपिक विविधता को बढ़ावा मिलता है।\n\nअर्धसूत्रीविभाजन 1 में क्रोमोसोमों का सामान्य पृथक्कीकरण या अर्धसूत्रीविभाजन II में सहोदरा क्रोमेटिडों का पृथक्कीकरण \"डिस्जंक्शन\" कहलाता है। जब पृथक्कीकरण सामान्य नहीं होता, तो इसे नॉनडिस्जंक्शन कहते हैं। इसके परिणामस्वरूप ऐसे युग्मकों की उत्पत्ति होती है जिनमें किसी विशिष्ट क्रोमोसोम की संख्या बहुत ज्यादा या बहुत कम होती है और ट्राईसोमी या मोनोसोमी की साधारम प्रक्रिया है। नॉनडिस्जंक्शन अर्धसूत्रीविभाजन I या अर्धसूत्रीविभाजन II, कोशिकीय प्रजनन की अवस्थाओं में, या सूत्रीविभाजन के समय हो सकता है। \n\nयह मनुष्यों में होने वाली कई बीमारियों का कारण है (जैसे):\n\nमादा में डिम्बाणुप्रसूजन नामक कोशिकाओं में अर्धसूत्रीविभाजन होता है। प्रत्येक डिम्बाणुप्रसूजन जो अर्धसूत्रीविभाजन की शुरूआत करता है, दो बार विभाजित होकर एक एकल डिम्बजन और दो ध्रुवीय कायों की उत्पत्ति करता है। किंतु, इन विभाजनों के होने के पहले, ये कोशिकाएं अर्धसूत्रीविभाजन I की डिप्लोटीन दशा पर ठहर जाती हैं और एक कूप नामक दैहिक कोशिकाओं के रक्षात्मक आवरण के भीतर प्रसुप्त हो जाती हैं। ये कूप कूपजनन नामक एक प्रक्रिया द्वारा स्थिर गति से विकसित होने लगते हैं और इनमें से कुछ मासिक चक्र में प्रवेश कर जाते हैं। ऋतुस्रवित डिम्बजन अर्धसूत्रीविभाजन I जारी रखते हैं और गर्भाधान होने तक अर्धसूत्रीविभाजन II पर ठहरे रहते हैं। मादाओं में अर्धसूत्रीविभाजन की प्रक्रिया डिम्बजनन के समय होती है और प्ररूपी अर्धसूत्रीविभाजन से भिन्न होती है क्यौंकि इसमें अर्धसूत्रीविभाजन लंबे समय तक डिक्ट्येट दशा में रूका रहता है और तारक कायों की सहायता से वंचित होता है। \n\nनरों में, अर्धसूत्रीविभाजन शुक्राणुजन नामक पूर्वगामी कोशिकाओं में होता है, जो दो बार विभाजित होकर शुक्राणु में बदल जाती हैं। ये कोशिकाएं वृषणों की वीर्यजनक नलिकाओं में बिना रूके लगातार विभाजित होती जाती हैं। वीर्य एक स्थिर गति से उत्पन्न होता जाता है। नरों में अर्धसूत्रीविभाजन की प्रक्रिया शुक्राणुजनन के समय होती है।\n\nमादा स्तनपायियों में अर्धसूत्रीविभाजन भ्रूण में प्राथमिक जनन कोशिकाओं के अंडाशय में पहंचने के तुरंत बाद शुरू हो जाता है। लेकिन नर में अर्धसूत्रीविभाजन कई सालों के बाद यौवनारंभ के समय शुरू होता है। अनगढ़ गुर्दे से प्राप्त रेटिनोइक एसिड अंडाशय के डिम्बाणुप्रसूजन में अर्धसूत्रीविभाजन को उत्तेजित करता है। नर वृषण के ऊतक रेटिनोइक एसिड का अपक्षम करके अर्धसूत्रीविभाजन को होने से रोकते हैं। इस पर काबू तब पाया जाता है, जब यौवनारंभ के समय वीर्यजनक नलिकाओं की सेर्टोली कोशिकाएं स्वयं रेटिनोइक एसिड का उत्पादन शुरू कर देती हैं। रेटिनोइक एसिड के प्रति संवेदनशीलता नैनोस और डीएजैडएल नामक प्रोटीनों द्वारा भी समायोजित की जाती है। अर्धसूत्रीविभाजन शुक्राणुकोशिकाओं में होता है।\n\n\n", "id": "193555", "title": "अर्धसूत्रीविभाजन"}
{"url": "https://hi.wikipedia.org/wiki?curid=193556", "text": "मार्दी ग्रा\n\nअंग्रेज़ी के \"मार्दी ग्रा \", \"मार्दी ग्रा सीज़न \" एवं \"कार्निवल सीज़न \" अंग्रेज़ी में आदि शब्दों का अभिप्राय कार्निवल समारोहों के कार्यक्रमों से है जो क्रिसमस के बारह दिन बाद एपीफैनी को या उसके बाद शुरू होते हैं और ईस्टर से पहले सातवें बुधवार, ऐश वेन्ज़्डे को समाप्त होते हैं। मार्दी ग्रा \"फैट ट्यूजडे\" के लिए एक फ़्रांसिसी शब्द है (सामुदायिक अंग्रेज़ी परंपरा में श्रोव ट्यूजडे शब्द), जो ऐश वेन्ज़्डे को शुरू होने वाले लेनटेन मौसम के रिवाज़ी उपवास के पहले आखिरी रात को मसालेदार, वसायुक्त भोजन करने की परंपरा को सन्दर्भित करता है। संबंधित लोकप्रिय प्रथाएं उपवास के पहले होने वाले उत्सवों से एवं धार्मिक दायित्व लेंट के शोकसूचक मौसम से संबद्ध थे। लोकप्रिय प्रथाओं में मुखौटे और परिधान पहनना, सामाजिक सम्मेलनों में बढ़-चढ़ कर भाग लेना, नाचना, खेल प्रतियोगिताएं, परेड वगैरह शामिल हैं। मार्दी ग्रा के प्रति इसी तरह की अभिव्यक्ति ईसाई परम्पराओं को मानने वाली अन्यान्य यूरोपीय भाषाओं में भी देखने को मिलती है। अंग्रेजी में इस दिन को श्रोव ट्यूजडे कहा जाता है, जो लेंट के शुरू होने से पहले स्वीकारोक्ति की धार्मिक अपेक्षा से जुड़ा हुआ है। \n\nकई क्षेत्रों में \"मार्दी ग्रा\" शब्द का तात्पर्य उत्सव से संबंधित कार्यक्रमों से जुड़ी क्रियाकलापों की पूरी अवधि से होता है, न कि केवल एक दिन से. कुछ अमेरिकी देशों में अब इसे \"मार्दी ग्रा डे\" या \"फैट ट्यूजडे\" कहा जाता है।\nअलग-अलग शहरों में त्योहारों का मौसम भिन्न होता है, जैसे कि कुछ परम्पराओं में एपीफैनी या बारहवीं रात और ऐश वेन्ज़्डे के बीच की पूरी अवधि को मार्दी ग्रा माना जाता है। कुछ दूसरे ऐश वेन्ज़्डे से पूर्व आख़िरी तीन-दिनों की अवधि को मार्दी ग्रा मानते हैं। मोबाइल में अलाबामा मार्दी ग्रा नवम्बर में सामाजिक कार्यक्रमों से संबंधित था। इसके बाद मिस्टिक सोसाइटी का शुक्राना जश्न, नव वर्ष की पूर्व संध्या आदि हुए और उसके बाद ऐश वेन्ज़्डे के पहले मध्य रात्रि तक उत्सव मनाते हुए जनवरी और फरवरी में परेड और जश्न किये गए। पहले के समय में नए वर्ष के दिन परेड किया जाता था। मार्दी ग्रा उत्सवों के लिए प्रसिद्ध अन्यान्य शहरों में ब्राज़ील का रियो दी जैनिरो, क्यूबेक शहर, कनाडा का क्यूबेक; मैक्सिको का मज़त्लान; और अमेरिका का न्यू ओरलियंस, लोइज़ियन शामिल हैं। कई अन्य स्थानों पर भी महत्वपूर्ण मार्दी ग्रा उत्सव मनाये जाते हैं। \n\nकैथोलिक यूरोपीय राष्ट्रों में कार्निवल एक महत्वपूर्ण उत्सव है। ब्रिटेन और आयरलैंड में ऐश वेन्ज़्डे से पहले वाले हफ्ते को \"श्रोवेटाइड\" कहते हैं, जो श्रोव ट्यूज़डे को ख़त्म होता है। इसका एक लोकप्रिय उत्सव पहलू भी है। मालपुआ एक पारंपरिक भोजन है। लैटिन अमेरिका और कैरिबियन के कई हिस्सों में मालपुआ और इसी तरह के तले हुए भजिये और मीठी पेस्ट्री, वसा और अंडे भी परंपरागत रूप से इस दौरान बनाये और खाए जाते हैं।\n\nबिंश के बेल्जियम शहर में \"मार्दी ग्रा\" वर्ष का सबसे अहम् दिन और कार्निवल ऑफ बिंश का शिखर सम्मलेन है। परंपरागत आनंदोत्सव के गानों के बजने के साथ पूरे शहर में सुबह से लेकर सूरज ढलने के बाद तक भी तकरीबन 1000 \"गिल्स\" नृत्य करते हुए देखे जा सकते हैं। 2003 में \"कार्निवल ऑफ बिंश\" को युनेस्को द्वारा मानवता के मौखिक और अमूर्त विरासत के मास्टरपीसों में से एक घोषित किया गया।\n\nब्राज़ील में यह कार्निवल लेनटेन के पूर्व मनाया जाने वाला वार्षिक उत्सव है। रेसिफ और सैलवाडोर के शहर अपने कार्निवल के लिए काफी मशहूर हैं लेकिन सबसे उल्लेखनीय रियो दी जेनीरो में आयोजित किया जाने वाला कार्निवल है। मार्दी ग्रा में कार्निवल की समाप्ति तक लाखों लोग उत्सव में भाग ले लेते हैं।\n\nरेसिफी का कार्निवल राष्ट्रीय तौर पर मशहूर है और हर वर्ष हज़ारों लोगों को एकत्रित करता है। विद्युतीय ट्रियो से रौनक बोआ वायाजेम ज़िले में पार्टी औपचारिक तिथि से एक हफ्ते पहले ही शुरू हो जाती है। शुक्रवार को लोग सड़कों पर उतर आते हैं ताकि फ्रेवो की आवाज पर झूम सकें और माराकाटू, सिरांडा, कैबोक्लिनहॉस, एफोक्स, रेगी और मैंग बीट समूहों के साथ नाच सकें. पूरे शहर में मनोरंजन का माहौल रहता है जैसे कि जब एक लाख से भी अधिक लोगों का हुजूम गालो दा मैद्रगाडा समूह के पीछे हो लेता है। इतवार को \"नॉयट डौस टैमबोर्स साइलेंसिसोस\" का दर्शनीय स्थल होता है जहां मैराकाटस उन ग़ुलामों को सम्मान देते हैं जो क़ैद में मारे गए थे।\n\nthumb|रियो डी जनेरियो में मंगूएरा साम्बा स्कूल परेड\nरियो दी जेनीरो में कार्निवल के बहुतेरे विकल्प हैं, जिसमें सैमबोड्रोमो प्रदर्शनी केंद्र में होने वाला प्रसिद्ध \"एसकोलास डी साम्बा\" (साम्बा विद्यालय) परेड और प्रसिद्ध 'ब्लौकोस डी कार्निवल' शामिल हैं, जो तकरीबन शहर के हर कोने में परेड करते हैं। सबसे मशहूर परेड हैं - शहर के बीचों-बीच पारंपरिक कार्निवल परेड के साथ \"कौरडाओ डो बोला प्रीटा\", वनस्पति उद्यान के \"सुवाको डो क्रिस्टो\" परेड, सैंटा टेरेसा की पहाड़ियों के \"कारमेलिटास\" परेड, इपानेमा के सबसे प्रसिद्ध परेडों में से एक \"सिमपाटिया ए क्वेस\", एवं \"बैंडा डी इपानेमा\" जो बड़े पैमाने पर परिवारों एवं समलैंगिक आबादी के एक व्यापक समुदायों सहित रिवेलर्स को आकर्षित करता है (शानदार ड्रैग क्वींस उल्लेखनीय है).\n\nगिनीज़ बुक के अनुसार कार्निवल या \"कर्नावल\" ऑफ डी बाहिया पूरे गृह पर सड़कों पर होने वाली सबसे बड़ी पार्टी है। पूरे एक सप्ताह के लिए लगभग दो लाख लोग शहर के सड़क पर मनाये जाने वाले उत्सव में भाग लेते हैं, जो बैरा/ऑनडीना, कैम्पों ग्रैंडे एवं पेलोरिन्हो नामक सर्किटों में विभाजित होते हैं। कार्निवल के दौरान चलाये जाने वाले संगीत में एक्स और साम्बा-रेगा शामिल हैं। कार्निवल में बहुत से \"ब्लॉकोज़\" भाग लेते हैं, \"ब्लॉकोज़ अफ्रोज़\" मसलन मेल डेबेल, ओलोडम एवं फिल्होस डी गांधी इनमें से सबसे अधिक प्रसिद्ध हैं। \n\nदेशभर में ख़ास तौर पर टोरंटो, सेंट जॉन्स, वैनकुवर एवं मोनट्रील जैसे प्रमुख शहरों में मार्दी ग्रा उत्सव आम है। \n\nफ्रांसीसी भाषी क्यूबेक वह प्रांत है जहां \"मार्दी ग्रा\" कनाडा में सबसे बड़े पैमाने पर मनाया जाता है। क्यूबेक शहर और माँनट्रील संगीत समारोह, हास्य समारोह, भोजन समारोह तथा सड़क की पार्टियां आदि कार्यक्रमों के साथ \"मार्दी ग्रा\" उत्सव मनाते हैं। \n\nक्यूबेक शहर क्यूबेक के शीतकालीन कार्निवल के लिए भी विख्यात है जो आम तौर पर जनवरी के पहले सप्ताह में शुरू होता है और अगले 17 दिनों तक चलता रहता है। क़रीब एक लाख प्रतिभागियों के साथ यह दुनिया का सबसे बड़ा शीतकालीन आनंदोत्सव बन चुका है। समारोह के कार्यक्रमों में स्कीइंग, स्नो-रैफ्टिंग तथा स्नो स्लेड-स्लाइड्स सरीखे आकर्षणों के साथ एक शीतकालीन मनोरंजन पार्क शामिल है।\n\nकैरेबियन में कार्निवल कई एक द्वीपों पर मनाये जाते हैं : एंटीगुआ, अरुबा, बार्बाडोज़, बोनेयर, कुराकाओ, डोमिनिका, डोमिनिकन गणतंत्र, ग्रेनाडा, गुआडेलूप, गुयाना, हैती, जमाइका, प्योर्टो रिको, सेंट किट्स एवं नेविस, सेंट लूशिया, सेंट विन्सेंट एवं ग्रेनाडाइन्स, सेंट मार्टिन, सूरीनाम, त्रिनिदाद एवं टोबैगो एवं अमेरिकी वर्जिन द्वीपसमूह यह धर्मोत्सव मनाने वालों में से कुछ हैं।\n\nबहुतेरे कोलंबियाई शहर बारहवीं रात और मार्दी ग्रा के बीच की अवधि में कार्निवल मनाते हैं। इन अनंदोत्सवों में सबसे महत्वपूर्ण बैरेनक्विला का कार्निवल \"(स्पेनिश: कार्नावल डी बैरेनक्विला)\" है, जो ऐश वेन्ज़्डे के पहले शनिवार को शुरू होकर मार्दी ग्रा पर ख़त्म होता है। बैरेनक्विला के कार्निवल की जड़ें 19वीं शताब्दी से जुड़ी हुई हैं और आकार में रियो के बाद दूसरे स्थान पर होने के लिए विख्यात है लेकिन इसका वाणिज्यिकरण अपेक्षाकृत रूप से बहुत कम हुआ है। कार्निवल ऑफ बैरेनक्वि ला को नवम्बर 2003 में युनेस्को द्वारा मानवता के मौखिक और अमूर्त विरासत की विलक्षण कृतियों में से एक के रूप में घोषित किया गया था।\n\nक्षेत्रीय आधार पर इस उत्सव को \"कार्नेवाल\", \"मेसोपस्ट\", \"पोकलेड\" अथवा \"फास्निक\" आदि अलग-अलग नामों से जाना जाता है। दुनिया के सबसे बड़े कार्निवालों में से एक रिजेका कार्निवल सबसे प्रसिद्ध कार्यक्रम है।\n\nडेनमार्क में इसी तरह के एक उत्सव को फास्टेलव्न कहा जाता है। फास्टेलव्न की उत्पत्ति लेंट से पहले के दिनों में उत्सव मनाये जाने की रोमन कैथोलिक परंपरा से हुई है। जब से डेनमार्क एक प्रोटेस्टेंट राष्ट्र बन गया है, तब से यह छुट्टी धार्मिक तौर पर कम विशेष हो गया है। \n\nयह छुट्टी ईस्टर इतवार के सात हफ्ते पहले पड़ती है और कभी-कभी इसका वर्णन नौर्डिक हैलोवीन के रूप में किया जाता है, जिसमें \"फास्टेलव्न\" भोज के लिए बच्चे रंग-बिरंगे परिधान पहनते हैं और दावत लेते हैं। इस छुट्टी को आम तौर पर बच्चों के मनोरंजन और पारिवारिक खेलों का समय माना जाता है। \"फास्टेलव्न\" शब्द उत्तरी जर्मनी से आयातित एक निम्न सैक्सौन आगम शब्द है। \"फास्टटेलवेंड\", \"फास्टेलबेंड\", एवं \"फास्टलाम\" (\"फास्टलॉम\" के रूप में भी उच्चरित) आदि शब्द नीदरलैंड के पूर्वी हिस्सों के निम्न सैक्सौन \"वेस्टेलाओवेंड\" से तथा डच \"वेस्टेनावोंड\" से सम्बंधित हैं।\n\nफ्रांस के नाइस शहर के बारे में कहा जाता है कि वर्ष 1294 में कॉम्टे डी प्रोविंस चार्ल्स II, डाक डी'औन्जौ ने कार्निवल के समारोह में हिस्सा लेने के लिए नाइस में छुट्टियां लेनी शुरू की. इसमें जश्न, मस्करेड्स, बोनफायर्स, बाज़ीगरी, मूकाभिनय और अनेकानेक चीज़ें शामिल थीं। इसमें भाग लेने के लिए एक परिधान और मुखौटे की ज़रुरत पड़ती थी। इसमें इतनी धूमधाम होती थी कि इसके अश्लील पहलुओं पर चर्च तक पाबंदी लगा पाने में असफल होते थे। हालांकि इस शहर का इतिहास यह दिखाता है कि यह उत्सव विश्व युद्ध के पहले 19वीं शताब्दी के उत्तरार्द्ध से 20वीं शताब्दी के पूर्वार्द्ध तक बेले इपोक़ कहे जाने वाले समय में काफी ज़ोर-शोर से मनाया जाता था। \n\nनाइस शहर में दो हफ़्तों से अधिक तक कार्यक्रम आयोजित कर और आख़िरी दिन को मार्दी ग्रा का उत्सव मना कर मनाया जाता है। नाइस कार्नावल में फूलों से ढंके फ्लोट एवं शानदार रात्रि-कालीन प्रकाश प्रदर्शनी वाले परेड होते हैं।\n\nअन्यान्य आयोजित करते हैं।\n\nपेरिस में भी पेरिस कार्निवल नामक आनंदोत्सव मनाया जाता है।\n\nजर्मनी में मार्दी ग्रा के उत्सव को कार्नेवाल, फास्टनैक्ट, अथवा फास्चिंग कहा जाता है। \"फास्टनैक्ट\" का तात्पर्य है - \"व्रत शरू होने की पूर्वसंध्या\" और इसे ऐश वेन्ज़्डे के पहले वाले दिन मनाया जाता है। \n\n\"रोज़ेनमौन्टेग\" नामक सबसे मशहूर परेड ऐश वेन्ज़्डे के पहले सोमवार को कोलों, मेंज़ और डसेलडोर्फ़ में आयोजित किया जाता है।\n\nग्वाटेमाला में मनाया जाने वाला प्रमुख कार्निवल माज़ाटेनांगो में आठ दिनों तक मनाया जाता है।\n\n1961 तक एक पूर्व पुर्तगाली कैथोलिक कॉलोनी, भारत के गोवा में फैट ट्यूजडे से शुरू होकर तीन दिनों तक कार्निवल मनाया जाता है। \n\nकेरला राज्य में कार्निवल परेड को \"रसा\" कहा जाता है (संस्कृत में इसका अर्थ मज़ा है) और यह ऐश वेन्ज़्डे की पूर्व-रात्रि को होती है। गोवा के विपरीत, यहां के उत्सव में मुखौटे नहीं होते.\n\nकार्नेवेल इटली का पारंपरिक पूर्व-लेनटेन उत्सव है। यह ऐश वेन्ज़्डे से पहले के कुछ सप्ताहों में आमोद-प्रमोद, मसक्वरेड जुलूसों, मुखौटे वाले जश्न, परेडों, झांकियों, बाजीगरी, जादूगर, बांस पर चलना, सुरुचिपूर्ण परिधान और खर्चीले मुखौटों, गायन-नृत्य, आतिशबाज़ी, एवं भोज का समय होता है। कार्नेवेल ऐश वेन्ज़्डे से पहले अतिभोग का अवसर है (और मांस खाने का अंतिम मौका), जो लेंट की तपस्या और व्रत का संकेत देता है। कार्नेवेल पूरे इटली में होता है, जहां हर शहर, नगर, एवं गांव अपने पारंपरिक रीति-रिवाज़ों के साथ इसे मनाते हैं। वियारेगियो, इव्रिया, स्कियासा, नापोली, रोमा, कैलेब्रिया एवं वेनेज़िया सरीखे स्थानों में अनोखा और व्यापक समारोह होता है, जो पूरी दुनिया में मशहूर है।\nकार्नेवेल के आखिरी दिनों के उत्सव जैसे-जैसे \"मार्तेडी ग्रासो\" (मार्दी ग्रा या श्रोव ट्यूजडे) के निकट पहुंचते जाते हैं, वे सबसे अधिक तीव्र होने लगते हैं। कार्नेवेले से विशिष्ट रूप से जुड़े परंपरागत पकवानों और \"डोलसी\" (मिष्ठान्न) में फ्रिटेले, क्रेस्पेले, स्फिंगी, कास्टागनोले, केंसी, नोडी, चियाशेर, बूगी, गालानी, फ्रिटोले, बरलिंगाशियो, सेंगग्विनाशियो एवं टौरटेली आदि शुमार हैं। \n\nइस बाल-कविता/गीत में \"फेस्टा\" के खेलों, मसखरी या मज़ाक आदि का बयां करते हुए कार्नेवेल के दौरान माहौल का वर्णन किया गया है।\n\n\"अ कार्नेवेल, ओग्नी शेर्ज़ो वेळ, \" \nएविवा, एविवा इल कार्नेवेल!\nअ कार्नेवेल, ओग्नी शेर्ज़ो वेळ\nएविवा, एविवा इल कार्नेवेल!\nकेंटियम, बैलियामो ए कार्नेवेल,\nमा...\nडोमानी अ स्कुओला (परट्रोपो)\nसी डेवे ऍनडेयर ए स्टडीएअर...\nअ कार्नेवेल, ओग्नी शेर्ज़ो वेळ\nएविवा, एविवा इल कार्नेवेल!\"\" \n\nमिलान मार्दी ग्रा कार्निवल का समापन नहीं है चूंकि इसके बाद भी चार दिनों तक कार्निवल चलता है और भोग देने की प्रथा के कारण ऐश वेन्ज़्डे के बाद शनिवार को समाप्त होता है। अतः कार्निवल का आख़िरी दिन \"सबटो ग्रैसो\" (श्रोव अथवा फैट सैटरडे) होता है।\n\nवेनिस, वियारेगिओ, इव्रिया, संतो, पुटिग्नानो, बौर्डीघेरा एवं ओरिसस्टानो के \"सर्तीग्लिया\" में आयोजित होने वाले कार्निवल इटली के मशहूर कार्निवल हैं।\n\nवेनिस दुनिया के सर्वाधिक प्रसिद्ध और साथ ही प्राचीनतम कार्निवल उत्सवों में से एक का गढ़ है। वेनिस के कार्निवल (अथवा \"कार्नेवेल डी वेनेज़िया\" इन इटालियन) को पहले-पहल 1268 में दर्ज किया गया था। इस उत्सव की विध्वंसक प्रकृति सदियों से बने बहुत से कानूनों में प्रतिबिंबित होती हैं, जो उत्सव को सीमाबद्ध करते हैं और बहुधा मुखौटे पहनने पर प्रतिबंध लगाते हैं। \n\nमुखौटे हमेशा से वेनेशियन कार्निवल के केन्द्रीय विशिष्टता रहे हैं; परंपरागत रूप से \"सैंटो स्टीफानो\" के उत्सव (कार्निवल मौसम के शुरुआत में सेंट स्टीफेन'स डे और श्रोव ट्यूजडे की मध्यरात्रि) के बीच लोगों को उन्हें पहनने की अनुमति होती थी। चूंकि एसेंशन के दौरान एवं 5 अक्टूबर से लेकर क्रिसमस तक भी मुखौटे पहनने की अनुमति रहती थी, अतः लोग वर्ष का एक बड़ा अनुपात छद्मवेश में और अपने व्यवहार को प्रकट होने से बचाते हुए बिता सकते थे।. \n\nमुखौटे बनाने वालों (\"मस्चेरन\") का समाज में एक ख़ास रुतबा हुआ करता था। उनके अपने कानून और अपने संघ होते थे। 1797 में जब नेपोलियन ने कैम्पो फौर्मियो संधि पर हस्ताक्षर किये तो वेनिस लौमबार्डी-वेनेशिया के ऑस्ट्रिया शासित साम्राज्य का अंग बना. 18 जनवरी 1798 को शहर पर ऑस्ट्रियाइयों का नियंत्रण होने के बाद यह पतन के कगार पर पहुंच गया, जिससे कार्निवल आनंदोत्सवों पर तकरीबन दो शताब्दियों के लिए रोक लग गई। 1930 और 1940 के दशक में बेनिटो मुसोलिनी के फासीवादी सरकार द्वारा कार्निवल को ग़ैरकानूनी घोषित कर दिया गया। 1980 के दशक में मॉडर्न मास्क शॉप की स्थापना से वेनिस में कार्निवल के पुनरुद्धार में मदद मिली.\n\nनीदरलैंड में भी मार्दी ग्रा की ही तरह का एक त्योहार मनाया जाता है। इसे कार्नावल कहते हैं और यह वेनिस कार्निवल से मिलता-जुलता है। कार्नावल शब्द का अर्थ है 'कार्ने वेल', जिसका तात्पर्य लैटिन में मांसाहार को अलविदा कहना है। यह उस पवित्र अवधि के प्रारम्भ का संकेत है जो ईस्टर तक चलता है। \n\nनीदरलैंड के दक्षिणी प्रान्तों लिम्बर्ग एवं नोवर्ड-ब्राबेंट में असली त्योहार मनाया जाता है।\n\nलास टेबल्स, ओकू, चित्रे, पेनेनोम एवं पनामा शहर सरीखे विभिन्न पनामाई शहरों में कार्निवल मनाया जाता है। इस देश में कार्निवल की पहचान मुख्यतः लोगों को जल-टैंकों या हौजों के पानी में भिगोना है। यह उत्सव चार दिनों की छुट्टी वाले पूरे सप्ताहांत में चलता रहता है।\n\nस्पेन में इसे \"कार्नावल\" कहा जाता है। सांता क्रूज़ डी टेनेरिफ का कार्निवल कार्नावल डी केडिज़ के बाद स्पेन का दूसरा सबसे बड़ा मान्यता प्राप्त कार्निवल है। यह आम तौर पर फरवरी के महीने में मनाया जाता है और \"मार्दी ग्रा\" एवं ऐश वेन्ज़्डे की कैथोलिक छुट्टियों से संबद्ध है। टेनेरिफ में दो हफ़्तों के दौरान \"मुर्गाज़\" होता है और बर्लेसक्यू गीत गाया जाता है। कार्निवल की महारानी इसी समय चुनी जाती है। केडिज़ में कार्निवल की पहचान सड़क के संगीतकारों की टोली \"कॉम्परसस\" एवं \"चिरीगोटस\" है, जो पूरा एक वर्ष ग्रेट टीट्रो फौला में होने वाले कार्निवल में पहला प्राइज़ जीतने के लिए गाने तैयार करते हुए बिताते हैं।\n\nस्वीडन में इस त्योहार को फेटिसडैगेन कहते हैं। यह \"फेट\" (वसा) और \"टिसडैग\" (ट्यूजडे) आदि शब्दों के मेल से बना है। मूलतः यह एकमात्र ऐसा दिन हुआ करता था, जब व्यक्ति को सेमलर (पतली मंगलवारी रोटी) खाना चाहिए था। अब ये छुट्टियों से पहले से लेकर ईस्टर तक ज़्यादातर किराने की दुकानों और बेकरी में बिकते हैं।\n\nतथापि यह समूचे अमेरिका में राष्ट्रीय तौर पर नहीं मनाया जाता, लेकिन यह कईएक परंपरागत जातीय फ्रांसीसी शहरों और देश के प्रान्तों में उल्लेखनीय रूप से मनाया जाता है। उत्तर अमेरिका में मार्दी ग्रा पियरी ली मोयन दिल्बर्विले एवं जीन-बैप्टिस्ट ली मोयन डी बियेंविले नामक दो ली मोयन भाइयों के साथ एक फ्रांसीसी कैथोलिक परंपरा के रूप में तब आया जब 17वीं शताब्दी के उत्तरार्द्ध में राजा लुईस XIV ने दोनों भाइयों को \"लुइज़ियाने\" प्रांत पर फ्रांसीसी दावों की रक्षा करने के लिए भेजा, जिसके अंतर्गत अभी के अमेरिकी देश अलबामा, मिसिसिपी एवं लुइसियाना शामिल थे।\n\nइबर्विले के नेतृत्व में इस अभियान ने 2 मार्च 1699, लुंडी ग्रा के दिन मिसिसिपी नदी के मुहाने में प्रवेश किया। उन्हें अभी तक ये ज्ञात नहीं था कि उन्होंने उस नदी का आविष्कार किया था और 1683 में रेने-रॉबर्ट कैवेलियर, सियुर डी साल्ले ने उसे फ्रांस में लेने का दावा किया। यह टोली आज के न्यू ऑर्लियंस से 60 मील दूर स्थित पश्चिमी तट पर अवस्थित एक स्थान की और बढ़ी और वहां उन्होंने शिविर बनाया. यह 3 मार्च 1699 मार्दी ग्रा का दिन था, इसलिए इस दिन के सम्मान में इबर्विले ने उस स्थान का नाम \"पॉइंट डू मार्दी ग्रा\" (फ्रांसीसी: \"मार्दी ग्रा पॉइंट\") और निकटवर्ती उपनदी की खाड़ी का नाम मार्दी ग्रा रखा. 1702 में बियेन्विले मोबाइल, अलबामा को फ्रांसीसी लुइज़ियाना की पहली राजधानी बनाने के लिए आगे बढ़े. 1703 में मोबाइल के फ्रांसीसी बाशिंदों ने मार्दी ग्रा उत्सव परंपरा का शुभारम्भ किया। 1720 तक बिलोक्सी को लुइज़ियाना की राजधानी बना दिया गया। वहां बसे कोलोनिस्टों में फ्रांसीसी विधि-विधान पहले ही रच-बस गए थे। \n\n1723 में लुइज़ियाना की राजधानी को न्यू ऑर्लियंस ले जाया गया, जिसका अविष्कार 1718 में हुआ था। यह परंपरा अब इस हद तक विकसित हो चुकी है कि यह शहर के लोकप्रिय अनुभव से गहरे जुड़ चुका है और इसे फ़्रांसीसी और कैथोलिक विरासत से परे न्यू ऑर्लियंस के निवासियों ने भी अपना लिया है। मार्दी ग्रा उत्सव \"लाइस्सेज़ लेस बोन टेम्प्स रोलर\" (शुभ दिन बार-बार आयें) नारे एवं पुकारने के नाम \"बेहद आसान\" के आधार का हिस्सा हैं। नए फ्रांस की पूर्व राजधानी मोबाइल, अलबामा में भी मार्दी ग्रा मनाने की दीर्घकालीन परंपरा रही है। खाड़ी तटों से सटे अन्यान्य शहरों, जिन्हें पहले फ्रांसीसियों ने पेन्साकोला, फ्लोरिडा से लेकर कब्ज़ा कर लिया था, एवं इसके उपनगरों से लेफेयेट, लुइज़ियाना तक में मार्दी ग्रा उत्सव बड़े जोश-ख़रोश के साथ मनाया जाता है। रुअल अकाडियाना क्षेत्र में बहुत से कजुन्स \"कुरीर डी मार्दी ग्रा\" मनाते हैं। यह फ्रांस के मध्ययुगीन उत्सवों के समय से चली आ रही परंपरा है। हाल के समय में बहुत से अन्य अमेरिकी शहरों ने, जिनकी कोई फ्रांसीसी विरासत नहीं है, मार्दी ग्रा की एक शैली स्थापित की है; उदाहरण के तौर पर, टेक्सास के लारेडो में जनवरी के अंत में जैमबूज़ी त्योहार मनाया जाता है।\n\n\n", "id": "193556", "title": "मार्दी ग्रा"}
