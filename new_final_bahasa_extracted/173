Khutbah Jumaat Jabatan Agama Islam Selangor (JAIS) hari ini menegaskan, isu nasab berkaitan anak tak sah taraf amat dititikberatkan dalam Islam dan ia tidak boleh dipandang remeh. Mimbar menegaskan, memelihara keturunan merupakan salah satu matlamat ajaran Islam atau maqasid syariah. Teks khutbah turut menyebut, menurut Islam anak tidak sah taraf tidak boleh dinasabkan kepada lelaki yang menyebabkan ibu anak itu mengandung. Sekiranya anak tidak sah taraf dibin atau dibintikan kepada bapa biologi maka ia akan mengundang masalah yang lebih besar, antaranya perkahwinan anak tak sah taraf yang berwalikan bapa biologi tidak sah. "Perkara itu akan membawa kesan berlakunya kerosakan dalam sistem keluarga kerana melakukan zina berterusan akibat akad nikah yang tidak sah. "Oleh itu mimbar menasihatkan umat Islam agar tidak memandang serong terhadap anak-anak tidak sah taraf yang tidak mewarisi dosa ibu bapanya. "Justeru umat Islam digesa agar tidak mengetepikan hukum syarak semata-mata berdasarkan stigma dan kesan psikologi terhadap anak tak sah taraf," kata teks khutbah yang bertajuk 'Memelihara nasab'. Sehubungan itu, bagi mengelakkan kecelaruan dalam keturunan Islam, Jawatankuasa Fatwa Selangor memfatwakan beberapa keadaan yang boleh mengesahkan status anak tidak sah taraf iaitu: