ऐलिस स्प्रिंग्स

ऐलिस स्प्रिंग्स (Alice Springs), जिसका अरंडा नामक ऑस्ट्रेलियाई आदिवासी भाषा में मूल नाम म्पारंट्वे (Mparntwe) है, ऑस्ट्रेलिया के नॉर्थर्न टेरिटरी प्रशासनिक क्षेत्र का तीसरा सबसे बड़ा शहर है। यह लगभग ठीक ऑस्ट्रेलिया के भौगोलिक केन्द्र-स्थान में स्थित है। ऐलिस स्प्रिंग्स एक शुष्क क्षुपभूमि इलाक़ा है। यह मैकडॉनेल्ड पहाड़ियों के उत्तर में टॉड नदी के किनारे बसा हुआ है, हालांकि यह नदी वर्ष के अधिकांश भाग में सूखी ही होती है।

