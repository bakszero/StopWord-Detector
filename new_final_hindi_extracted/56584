इपोह

इपोह (अंग्रेज़ी: Ipoh, चीनी: 怡保, तमिल: ஈப்போ) दक्षिणपूर्व एशिया के मलेशिया देश के पेराक राज्य की राजधानी है। यह देश के सबसे बड़े शहरों में से एक है और कुआला लुम्पुर से लगभग २०० किमी उत्तर में स्थित है।

इपोह शहर का नाम यहाँ पर उगने वाले इपोह वृक्षों पर पड़ा है जिनके फलों के रस का प्रयोग यहाँ किसी काल में रहने वाले आदिवासी विषैले बाण बनाने में करते थे। १९वीं सदी में यहा बड़े पैमाने पर टिन का खनन शुरू होने से लगभग सौ वर्ष पूर्व इस शहर की स्थापना हुई और इसकी आबादी तेज़ी से बढ़ी। मलयों के अलावा बहुत से चीनी और भारतीय तमिल और मलयाली लोग यहाँ आ बसे। समय के साथ-साथ चीनी लोगों की बहुतायत जो गई और आज भी वे यहाँ बहुसंख्या में हैं।

