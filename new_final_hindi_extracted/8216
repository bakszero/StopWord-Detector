अइसिन गियोरो

अइसिन गियोरो () उन मान्छु सम्राटों का ख़ानदानी नाम था जिन्होंने चिंग राजवंश के काल में चीन पर राज किया था। अइसिन गियोरो के घराने का राज चीन पर सन् १९११ की शिनहई क्रान्ति तक रहा जिसके बाद चीन एक गणतांत्रिक प्रणाली की तरफ चला गया।

मान्छु भाषा में 'अइसिन' शब्द का अर्थ सोना (धातु) होता है। 'गियोरो' मंचूरिया में एक जगह का नाम है। मान्छु रिवाज़ में परिवारों को पहले उनके 'हाला' (यानि क़बीले) के नाम से और फिर उनके 'मुकुन' (यानि नज़दीकी परिवार) के नाम से जाना जाता है। 'अइसिन गियोरो' में 'अइसिन' इस परिवार का 'मुकुन' था और 'गियोरो' उसका 'हाला' था। गियोरो क़बीले में और भी परिवार थे, मसलन 'इरगेन गियोरो' परिवार, 'सुसु गियोरो' परिवार और 'सिरिन गियोरो' परिवार।

