कामेश्वर सिंह

दरभंगा के महाराजा कामेश्वर सिंह बहादुर (28 नवम्बर, 1907 – 8 नवम्बर, 1962) 1929 से 1952 तक दरभंगा राज के जमींदार थे। वे अपनी दानशीलता के लिये प्रसिद्ध थे।

भारत के रजवाड़ों में दरभंगा राज का अपना खास ही स्थान रहा है। दरभंगा राज बिहार के मिथिला क्षेत्र में लगभग 6,200 किलोमीटर के दायरे में था। इसका मुख्यालय दरभंगा शहर था। इस राज की स्थापना मैथिल ब्राह्मण जमींदारों ने 16वीं सदी की शुरुआत में की थी। ब्रिटिश राज के दौरान तत्कालीन बंगाल के 18 सर्किल के 4,495 गांव दरभंगा नरेश के शासन में थे। राज के शासन-प्रशासन को देखने के लिए लगभग 7,500 अधिकारी बहाल थे।


