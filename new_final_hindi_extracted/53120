टिम डीके

टिमोथी रॉबर्ट "टिम" डीके (जन्म: जून 12, 1963) अमेरिकी अभिनेता और निर्देशक हैं। अपने अभिनय कैरियर की शुरुआत डीके ने विज्ञान गल्प टेलिविज़न शृंखला "सीक्वेस्ट डीएसवी" (अंग्रेज़ी: "seaQuest DSV") से की थी। 1997 से 1999 के बीच ये किशोर ड्रामा "पार्टी ऑफ़ फाइव" में नज़र आए। 2003 से 2005 तक इन्होंने "कार्निवेल" में अभिनय किया तथा 2007 में "टॅल मी यू लव मी" में काम किया। वर्तमान समय में ये यूएसए नेटवर्क कॉमेडी-ड्रामा टेलिविज़न शृंखला "व्हाइट कॉलर" में मुख्य भूमिका में हैं, जिसमें शातिर ठग (अभिनय किया है मैट बोमर ने) और एक एफबीआई एजेंट (डीके) के बीच की साझेदारी का वृत्तांत है।
डीके का जन्म न्यूयॉर्क राज्य के इथका शहर में हुआ। इन्होंने अपनी प्रारंभिक शिक्षा लांसिंग गाँव के नजदीक स्थित एक स्कूल से प्राप्त। ये स्कूल में बास्केटबॉल और बेसबॉल दोनों खेला करते थे। 
ला मोय्न कॉलेज से इन्होंने समाजशास्त्र और व्यवसाय की शिक्षा ली। रट्गर्ज़ विश्वविद्यालय से इन्होंने ललित कला निष्णात की डिग्री प्राप्त करी और वहीं इनकी मुलाकात अपनी पत्नी एलिसा टेलर से हुई। जोड़े के दो बच्चे हैं। टिम का एक भाई भी है जिसका नाम जेमी डीके है।
