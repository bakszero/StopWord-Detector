विषमपोषी

पादपों द्वारा संश्लेषित भोजन को ग्रहण करने वाले जंतु एवं अधिकतर जीव विषमपोषी या Heterotrophs कहे जाते हैं। 
लगभग 95 प्रतिशत से भी अधिक जीवधारी विषमपोषी ही होते हैं, जैसे सभी जंतु, कवक एवं अघिकतर बैक्टिरिया और प्रोटिस्टा ।

इसी प्रकार मृतजीवी या अपघटक या वियोजक, 'जिन्हें अंग्रेजी में Saprotrophs या decomposers या Detritivores कहा जाता है ' ,ये मृत एवं ( सड़ने वाली )विघटनकारी वस्तुओं अथवा जैव पदार्थों ' जिसमें मल-मूत्र भी सम्मिलित है' , की सतह पर कुछ पाचक रस का स्राव करते हैं ,जिससे जैव पदार्थ विलयन रूप या solution में परिवर्तित हो जाता है ।तत्पश्चात् ये इस विलयन को भोजन के रूप में अवशोषित कर लेते हैं ।इनको भी मूल रूप से विषमपोषी ही कहा जाता है।

इनके अलावा कुछ परजीवी या parasites होते हैं , ये भी मनुष्य एवं अन्य प्राणियों की तरह अपने पोषण के लिए अन्य पादपों या जीवों द्वारा निर्मित खाद्य पर निर्भर होते हैं , जैसे अमरबेल पेड़ों से और खटमल तथा चीलर मानव से अपना पोषण करता है । इनको भी विषमपोषी के अंतर्गत रखा गया है।जिस प्राणी या पौधों पर ये परजीवी निवास करते हैं , उस पौधे अथवा प्राणी को परपोषी या Host कहते हैं ।