बास्क भाषा

बास्क भाषा ("Euskara"), उत्तरपूर्वी स्पेन और दक्षिणपश्चिमी फ़्रान्स के मध्य स्थित बास्क देश की भाषा है। बास्क भाषा अन्य यूरोपीय भाषाओं से इस मामले में भिन्न हैं क्योंकि यह हिन्द-यूरोपीय भाषा-परिवार से नहीं है और नाही किसी अन्य ज्ञात भाषा परिवार से और इसलिए यह तथाकथित एकल भाषा परिवार की भाषा है।

इस भाषा को बोलने वालो की कुल संख्या ८ लाख के लगभग है और इसमें से अधिकतर लोग (७ लाख) बास्क क्षेत्र में रहते हैं जिसमें से भी अधिकतर (५ लाख) स्पेन वाले बास्क क्षेत्र में रहते हैं। शेष बास्क भाषी लोग यूरोप, संयुक्त राज्य अमेरिका और आस्ट्रेलिया में रहते हैं।

बास्क भाषा बहुत सी बोलियों में विभाजित है जो एक-दूसरे से बहुत भिन्न हैं। एकीकृत बास्क साहित्य १९६० के दशक में निर्मित किया गया था।

