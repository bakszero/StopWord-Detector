ये रिश्ता क्या कहलाता है

ये रिश्ता क्या कहलाता है एक भारतीय हिन्दी धारावाहिक है, जो फिलहाल स्टार प्लस पर प्रसारित किया जा रहा है। इसका पहला प्रसारण 12 जनवरी 2009 को हुआ था। यह धारावाहिक एक परंपरागत विवाह में प्यार को दर्शाता है। इसका निर्माण राजन शाही व "डायरेक्टर्स कट प्रोडक्शंस" ने किया है। 13 जनवरी 2012 को इसने सफलता पूर्वक 800 एपिसोड पूरे कर लिए हैं। 5 जून 2017 में इस धारावाहिक ने 2400 एपिसोड पुरे कर लिए है। एपिसोड की गणना के आधार पर यह भारत में प्रसारित होने वाला सबसे लम्बा हिंदी धारावाहिक हैं।

यह कहानी नैतिक और अक्षरा की है, जो उदयपुर में पूरे परिवार के साथ रहते हैं। यह कहानी उनके पति-पत्नी बनने से लेकर एक अच्छे माता-पिता बनने तक की है। इसमें कहानी बीच में 10 वर्ष आगे भी बढ़ जाती है। कुछ समय पश्चात यह कहानी कुछ वर्ष आगे बढ़ती है जब अक्षरा के दोनों बच्चे नक्ष और नायरा बड़े हो जाते है । यहाँ कहानी नक्ष के इर्द गिर्द घूमती है। इसी समय नायरा एक गलत फहमी की वजह से अपना घर छोड़ देती है। इसके बाद कहानी कुछ वर्ष और आगे बढ़ती है और अक्षरा अपनी बेटी को ढूंढ लेती है कुछ समय बाद अक्षरा की मौत हो जाती हैं। और अंततः कहानी अक्षरा की बेटी नायरा के इर्द गिर्द घूमती है एक आदर्श परिवार और पति पत्नी के रिश्तों वाली ये कहानी जारी है

नक्श अभी बच्चा रहता है और परिवार साथ में खुश भी रहता है और कभी कभी दुखी भी रहता है। एक दिन सारा परिवार यात्रा पर जाते हैं। लेकिन इस दौरान गायत्री के साथ दुर्घटना हो जाती है और उसकी मौत हो जाती है। शादी के बाद वे लोग अपना ध्यान बच्चों पर लगाते हैं। दादाजी का दिल का दौरा पड़ने पर मृत्यु हो जाती है और भाभी माँ इसका सारा आरोप अक्षरा पर लगा देती है और उसे घर से बाहर फेंक देती है। 

दस साल बाद नक्श और नायरा बड़े हो जाते हैं। अक्षरा, नैतिक, नक्श और नायरा अब कैप टाउन में रहते हैं। नक्श फिर उदयपुर आता है और भाभी माँ के मध्य गलतफहमी को दूर करता है। अक्षरा को माफी मिल जाती है और वो वापस घर आ जाती है। इसके बाद दिखाया जाता है कि सारा परिवार खुशी में है। इसके बाद कहानी नक्श पर केन्द्रित हो जाती है। नक्श को तारा से प्यार हो जाता है। दोनों की शादी भी तय हो जाती है और शादी होने से कुछ ही मिनट पहले तारा शादी से इंकार कर देती है।

सात सालों के बाद, अब इसकी कहानी नायरा पर केन्द्रित रहती है। वो अपनी माँ कक्षरा से नफरत करते रहती है, इस कारण अपने घर से दूर ऋषिकेश में रहती है। नायरा का पता चलने के बाद कहानी नए मोड़ पर आ जाती है। जिसमें कार्तिक को नायरा से प्यार हो जाता है और नायरा को भी कार्तिक अच्छा लगता है, लेकिन उसे अभी तक इसका एहसास नहीं हुए रहता है और वहीं गायु को भी कार्तिक से प्यार हो जाता है। एक दिन नायरा को कार्तिक अपने दिल की बात बताता है, लेकिन नायरा मना कर देती है। लेकिन कुछ ही समय बाद उसे एहसास होता है कि वो भी कार्तिक से प्यार करने लगी है। पर उसे ये भी पता चल जाता है कि गायु भी कार्तिक से प्यार करती है, इस कारण वो अपने प्यार की कुर्बानी दे देती है।

लेकिन बाद में सभी को पता चल जाता है कि कार्तिक केवल नायरा से ही प्यार करता है, तो नायरा और कार्तिक दोनों अपने प्यार का इकरार कर देते हैं। गायु भी इस बात को समझ जाती है कि कार्तिक उससे कभी प्यार नहीं करेगा। कार्तिक अपने परिवार वालों से नफरत करते रहता है, क्योंकि उसे लगता है कि उसकी माँ को उसके पिता और उसकी सौतेली माँ ने हत्या की है। इस कारण शादी की बात नहीं करता है। उसी दौरान अक्षरा के जन्मदिन के समय पार्टी का आयोजन होता है, लेकिन उस समय ये दिखाया जाता है कि अक्षरा की गाड़ी के साथ दुर्घटना होता है, जिसमें अक्षरा की मौत हो जाती है। इसका सारा आरोप कार्तिक के ऊपर आ जाता है, क्योंकि वो वहीं पर अपने गाड़ी के साथ नशे की हालत में पाया जाता है। कार्तिक का परिवार अपने बेटे को बचाने की कोशिश करते हैं। बाद में नायरा को पता चलता है कि कार्तिक बेकसूर है और आरोपी कोई और है। नायरा उस आरोपी को ढूंढ लेती है और कार्तिक को बेकसूर साबित कर देती है।

दोनों परिवार शादी की तैयारी में लग जाते हैं। नायरा को तिलक समारोह के लिए गोयंका निवास में बुलाया जाता है। शादी से पहले कार्तिक को पता चलता है कि अक्षरा को गाड़ी से टक्कर मारने वाली मानसी है, वो ये सच्चाई नायरा को बताने ही वाला रहता है कि उसका चाचा अखिलेश उसे मना लेता है कि वो नायरा को सच्चाई बता देता। लेकिन अखिलेश उसे इतना ही बताता है कि कार्तिक अपनी माँ को याद कर रहा है इस कारण दुखी है। उन दोनों की शादी हो जाती है।

शादी के अगले दिन ही उसे याद आता है कि नायरा ने सुवर्णा से वादा किया था कि वो कार्तिक को गोयंका निवास से दूर रखेगी। इस कारण कार्तिक उसे उसी दिन किसी अलग मकान में ले जाता है। नायरा को ये अच्छा नहीं लगता है। एक दिन नायरा को कुछ लुटेरे जख्मी कर देते हैं, इसके बाद कार्तिक और नायरा वापस गोयंका निवास में लौट जाते हैं। नायरा को पता चल जाता है कि अक्षरा के गाड़ी की दुर्घटना कार्तिक की बहन, मानसी के कारण हुई थी। इसके बाद नायरा को कार्तिक के ऊपर बहुत गुस्सा आ जाता है, लेकिन बाद में उसे समझ आ जाता है कि इसमें कार्तिक की कोई गलती नहीं थी और वो मानसी को भी माफ कर देती है।

कार्तिक के जन्मदिन के दिन उसे पता चलता है कि आदित्य कीर्ति पर अत्याचार कर रहा है और वो इस बात को सभी के सामने लाने का निर्णय कर लेती है।


ये रिश्ता क्या कहलाता है भारत का एक सर्वाधिक पुरस्कार प्राप्त हिंदी धारावाहिक है। जिसके पुरस्कारों की सूची निम्नानुसार है।

स्टार परिवार पुरस्कार

