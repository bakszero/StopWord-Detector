पलार नदी

पलार नदी दक्षिण भारतीय नदी है। यह कर्नाटक में चिंतामणि के दक्षिण-पश्चिम में पोन्नैयार नदी के पास से निकलती है। दक्षिण-पूर्व दिशा में बहकर तमिलनाडु में चेन्नई के दक्षिण में बंगाल की खाड़ी में मिल जाती है। यह 295 किमी लंबी नदी है। पोन्नै और चेय्यार इसकी प्रमुख सहायक नदियाँ हैं। पलार का बहाव अनियमित है और भारी वर्षा के कारण कभी कभी बाढ़ आ जाती है। गर्मियों में अक्सर सूखी रहती है। सिंचाई के लिए इस नदी पर बाँध तमिलनाडु में बनाया गया है। वेल्लूर, ऑर्काट और चेंगलपट्टु इसके तट पर बसे हुए मुख्य शहर हैं।
