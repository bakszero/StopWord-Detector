गामा ऐन्ड्रौमिडे तारा

गामा ऐन्ड्रौमिडे, जिसका बायर नामांकन भी यही नाम (γ And या γ Andromedae) है, देवयानी तारामंडल का तीसरा सब से रोशन तारा है। इसका पृथ्वी से देखा गया औसत सापेक्ष कांतिमान (यानि चमक का मैग्निट्यूड) २.२६ है और यह पृथ्वी से ३५० प्रकाश-वर्ष की दूरी पर स्थित है। यह पृथ्वी से दिखने वाले तारों में से ६९वाँ सब से रोशन तारा भी है। वैसे पृथ्वी से एक दिखने वाले इस तारे में शक्तिशाली दूरबीन से देखने पर वास्तव में चार अलग तारे दिखते हैं। कम शक्तिशाली दूरबीन से यह दो तारों सा प्रतीत होता है - एक रोशन पीले रंग का और एक धुंधला सा गहरे नीले रंग का। इन दो अलग रंगों कि वजह से इसे एक सुन्दर दोहरा तारा समझा जाता है।

गामा ऐन्ड्रौमिडे को "ऑलमाक" (Almach) भी कहा जाता है, जो अरबी भाषा के "अल-अनाक़ अल-अर्ज़" () से लिया गया है और जिसका अर्थ "स्याहगोश" (एक बिल्ली-नुमा जानवर) है।

सन् १७७८ में दूरबीन से देखने पर ज्ञात हुआ गामा ऐन्ड्रौमिडे वास्तव में एक दोहरा तारा है, जिसके तारे इस प्रकार हैं:

