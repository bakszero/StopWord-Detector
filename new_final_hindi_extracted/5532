सयल्यूगेम पर्वत

सयल्यूगेम​ () उत्तरी एशिया के साइबेरिया क्षेत्र में रूस के अल्ताई गणतंत्र और मंगोलिया में स्थित एक पर्वत शृंखला है। यह अल्ताई पर्वतों की एक दक्षिणपूर्वी उपशृंखला है।

१३० किमी तक चलनी वाली इस पर्वतमाला में १,५०० से १,७०० मीटर की औसत ऊँचाई के पहाड़ हैं। इसके कुछ पर्वत ३,५०० मीटर के आसपास की लम्बाई के हैं - जिनमें ३,५०२ मीटर लम्बा सरी नोख़ोईत​ पर्वत () और ३,४९९ मीटर ऊँचा सरझ़ेमती पर्वत () शामिल हैं ('सरझ़ेमती' में बिन्दुवाले 'झ़' के उच्चारण पर ध्यान दें जो टेलिविझ़न के 'झ़' से मिलता-जुलता है)। पर्वतों के बीच में कुछ ऊँचे पठार भी स्थित हैं।

इन पर्वतों में मौसम बहुत सर्द होता है। जनवरी में औसत तापमान -३२ °सेंटीग्रेड होता है लेकिन रात्री में -६२ °सेंटीग्रेड (यानि शून्य से ६२ डिग्री कम) तक गिर सकता है। गर्मियों की दोपहर में यहाँ तापमान ३० °सेंटीग्रेड तक चढ़ सकता है। इन पर्वतों पर बहुत बर्फ़ गिरती है और कुछ पहाड़ सदैव बर्फ़ग्रस्त रहते हैं।

