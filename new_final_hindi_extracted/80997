कम्पोंग थोम प्रान्त

कम्पोंग थोम प्रान्त दक्षिणपूर्वी एशिया के कम्बोडिया देश का एक प्रान्त है। यह देश के मध्य भाग में स्थित है।

प्रान्त का पुराना नाम "कम्पोंग पोउस थोम" था, जिसका अर्थ ख्मेर भाषा में "बड़े साँपों की बंदरगाह" है। स्थानीय मान्यता है कि इस प्रान्त में सेन नदी के पास एक झील के समीप स्थित एक गुफ़ा में एक साँपों का जोड़ा रहता था। हर बौद्ध धर्म के त्योहार पर यह सर्प स्थानीय लोगों के सामने प्रकट हुआ करते थे जिससे लोगों ने इस स्थान को "कम्पोंग पोउस थोम" कहना शुरु कर दिया।

