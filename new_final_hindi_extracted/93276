गुलमेंहदी

गुलमेंहदी (Rosmarinus officinalis) एक सुगन्धित सदाबहार जड़ी-बूटी है जिसके पत्ते सुई के आकार के होते हैं। यह भूमध्यसागरीय क्षेत्र का मूल पौधा है। यह पुदीना परिवार लैमियेसी की सदस्य है, जिसमे और भी कई जड़ी-बूटी शामिल हैं। 
गुलमेंहदी का पौधा सीधा बढ़ता है और 1.5 मीटर तक लंबा होता है और कभी-कभी यह २ मी तक पहुँच सकते है। सदाबहार पत्ते, ऊपर से हरे और नीचे से रोमिल सफेद होते है। फूल सर्दी या वसंत ऋतु में खिलते हैं जिनका रंग बैंगनी, गुलाबी, नीला या सफेद होता है।
यह आकर्षक पौधा कुछ हद तक सूखे का प्रतिरोध करता है इसलिए इसे विशेष रूप से भूमध्यसागरीय जलवायु क्षेत्रों मे भू-दृश्य निर्माण (लैंडस्केपिंग) के लिए प्रयोग किया जाता है। यह आसानी से उगायी जा सकती है और माना जाता है कि यह कीट प्रतिरोधी होती है। गुलमेंहदी को आसानी से किसी भी आकार में काटा जा सकता है इसीलिए इसे शस्यकर्तन के लिए इस्तेमाल किया जाता है।
