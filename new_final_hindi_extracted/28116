मधेसी

नेपाल के दक्षिणी भाग के मैदानी क्षेत्र को मधेस कहते हैं और यहाँ निवास करने वाले नेपाली लोगों को मधेसी कहते हैं। इस क्षेत्र को 'तराई क्षेत्र' भी कहते हैं और तराई में वास करने वाले इन नेपाली लोगों को तराईबासी भी कहते हैं। मधेश शब्द 'मध्यदेश' का अपभ्रंश है।

मैथिली, थारु, अवधी, भोजपुरी और अन्य भाषाएँ (जो भारत के उत्तर प्रदेश और बिहार में भी बोली जाती है) बोलने वाले लोग जो बिहार और उत्तर प्रदेश के लोगों जैसे दिखते हैं और जिनकी संस्कृति और रीति-रिवाज बिहार और उत्तर प्रदेश के लोगो जैसी है लेकिन जो नेपाली हैं, वो लोग मधेसी कहलाते हैं। मधेसी मुल के नेपाली और भारत के बिहारी या उत्तर प्रदेश के उत्तरी हिस्से में रहने वाले लोगों में कुछ भी असमानता नहीं है, अन्तर केवल यह है कि मधेसी नेपाली हें जो सीमा के उस पार रहते हैं।

प्राचीन समय में मिथिला और अवध स्वतंत्र राज्यl थें। 17वीं सदी में जब गोर्खा के राजा नेपाल एकीकरण कर रहें थें तब मिथिला और अवध के छोटे से भू-भाग पर नेपाल का कब्ज़ा हो गया बाद में अंग्रेजों ने मिथिला और अवध के बड़े हिस्से पर कब्ज़ा कर लिया और भारत मे गाभा।

भू-विवाद के कारण 1814-16 में नेपाल और ईस्ट इंडिया कंपनी के बीच नेपाल-अंग्रेज युद्ध हुआ और युद्ध दो वर्षों तक चला अन्त में नेपाल और ईस्ट इंडिया कंपनी के बीच एक संधी हुई जिसे सुगौली संधि के नाम से जाना जाता है। सुगौली संधि के अनुसार नेपाल ने मेची नदी से पुर्व का सारा भू-भाग, घाघरा नदी से पश्चिम का सारा भू-भाग और लगभग सम्पूर्ण तराई भू-भाग अंग्रेजों को सौपना पड़ा।
बाद में 1857 में लखनऊ विद्रोह में अंग्रेजों कि मदद करने के एवज में अंग्रेजों ने दक्षिण का सम्पूर्ण तराई भू-भाग नेपाल को वापस लौटा दिया।
वापस किये गये इस भू-भाग में मिथिला और अवध के लोग रह रहे थें। यह भू-भाग जब नेपाल में सम्मिलित किया गया तो नेपाल के लोग इस भू-भाग को नया देश या मध्य-देश कहने लगें क्योंकि यह भू-भाग नेपाल और भारत के मध्य में था। मध्य-देश का अपभ्रंश मधेश हो गया और मध्य-देशी से मधेशी हो गया।

