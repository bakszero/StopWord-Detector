नागोर दरगाह

नागपट्टनम में नागोर में मीरन साहब अब्दुल कादिर हमीद बादशाह की दरगाह मुस्लिम संप्रदाय का लोकप्रिय तीर्थस्थल है। नागापट्टिनम से 4 किलोमीटर उत्तर में स्थित इस दरगाह में अन्य धर्म के अनुयायी भी बड़ी संख्या में आते हैं। धार्मिक सदभाव के प्रतीक इस दरगाह में 2004 में आए सूनामी के दौरान हजारों लोगों ने शरण लिया था। दरगाह के चार आकर्षण प्रवेश द्वार हैं। पश्चिमी द्वार के सम्मुख 131 फीट की ऊंची सुंदर मीनार है, जिसे पेरिया मीनार कहा जाता है।
