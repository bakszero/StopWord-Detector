सहूल ताक

सहूल ताक (Sahul Shelf) ऑस्ट्रेलियाई महाद्वीप की महाद्वीपीय ताक (कॉन्टीनेन्टल शेल्फ़) का भाग है जो ऑस्ट्रेलिया के तट से आगे विस्तृत है। यह पश्चिमोत्तर में ऑस्ट्रेलियाई तट से लेकर तिमोर सागर के अधिकांश भाग के नीचे चलता हुआ वहाँ अंत होता है जहाँ तिमोर समुद्री खाई की गहराईयाँ आरम्भ होतीं हैं। उत्तर में यह ऑस्ट्रेलियाई तट से आगे नया गिनी तक पहुँचता है और पूरे आराफ़ूरा सागर के नीचे फैला हुआ है।

आज से लगभग १८,००० वर्ष पूर्व, जब पिछला हिमयुग अपने चरम पर था, समुद्र का बहुत सा जल बर्फ़ में जमा हुआ था और समुद्रतल आज की तुलना में नीचे था। भूवैज्ञानिकों को प्रमाण मिले हैं कि उस समय सहूल ताक समुद्र की सतह से ऊपर धरती के रूप में था और आज का आराफ़ूरा सागर लगभग पूरा-का-पूरा सूखी ज़मीन था।

