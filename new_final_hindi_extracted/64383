ब्रह्मपुत्र श्रेणी फ्रिगेट

ब्रह्मपुत्र श्रेणी फ्रिगेट भारतीय नौसेना के निर्देशित-प्रक्षेपास्त्र फ्रिगेट युद्धपोत हैं जो कि पूर्णतया भारत में ही डिज़ाइन एवं निर्मित किए गए हैं। इनकी लंबाई १२६ मीटर व विस्थापन क्षमता ३८५० टन है। बाहरी संरचना में ब्रह्मपुत्र व गोदावरी श्रेणी के पोत एक से ही हैं किंतु आंतरिक संरचना, आयुध व क्षमताओं में ये पृथक हैं। इस पोत-श्रेणी का नाम ब्रह्मपुत्र नदी से प्रेरित है। इस श्रेणी के बाकी पोतों के नाम भी नदियों पर ही रखे गए हैं।
