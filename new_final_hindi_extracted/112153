मुक्त आंकड़े

मुक्त आंकड़े (Open data) वह दर्शन एवं प्रणाली है जिसमें कुछ आकड़ों को सबके लिये मुक्त रूप से सुलभ रखा जाता है और इस पर किसी तरह का कोई कॉपीराइट, पेटेंट या अन्य किसी प्रकार का नियंत्रण नहीं होता। इसके सिद्धान्त भी मुक्तस्रोत एवं 'ओपेन ऐक्सेस' आदि अन्य 'मुक्त' आन्दोलनों के समान हैं। 

'मुक्त आंकड़ा' का विचार यह कहता है कि कुछ आंकड़े सभी को मुक्तरूप से उपलब्ध होने चाहिए ताकि वे उसका अपनी इच्छानुसार उपयोग कर सकें और पुनर्प्रकाशित कर सकें। 'मुक्त' से तात्पर्य कॉपीराइट से मुक्त, पेटेन्ट से मुक्त तथा इसी तरह के अन्य मंधनों से मुक्ति से है। इसमें मुख्य रूप से वैज्ञानिक अनुसंधान से प्राप्त आकड़ों एवं आंकड़ा-चालित-वेब के आकड़ों को मुक्त रखने पर जोर है। 

वैसे तो मुक्त-आँकड़ा का दर्शन नया नहीं है किन्तु अन्तर्जाल और वर्ड वाइड वेब के कारण यह अधिक महत्वपूर्ण बन गया है। अब कुछ देशों की सरकारों ने मुक्त-आँकड़ा अभियान भी आरम्भ किया है।

