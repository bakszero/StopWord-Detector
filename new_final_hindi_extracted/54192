फन्नी

फान या फन्नी (wedge) एक सरल उपकरण है जिसमें दो परस्पर झुके हुए तल (नत-तल) होते हैं। यह छः सरल मशीनों में से एक है।

फन्नी का उपयोग दो वस्तुओं को अलग करने, किसी चीज को उठाने या किसी चीज को अपने स्थान पर बनाए रखने के लिए किया जाता है। इसकी विशेषता है कि इसके भोथरे सिरे पर लगने वाले बल को यह अपने नत-तलों के लम्बवत दिशा में लगने वाले बलों के रूप में बदल देती है। फन्नी से मिलने वाला यांत्रिक-लाभ (mechanical advantage) इसके स्लोप की लम्बाई और इसकी चौड़ाई के अनुपात के बराबर होती है।
