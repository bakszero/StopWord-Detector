गुलमा

गुलमा, लंगूचा या सॉसेज (अंग्रेजी: Sausage), एक मांसाहारी भोजन है जिसे आमतौर पर कीमे के चारो ओर खाल लपेट कर बनाया जाता है। परंपरागत तौर पर गुलमा बनाने के लिए कीमे को एक आंत से बने आवरण में भरा जाता है, लेकिन आजकल कृत्रिम आवरण भी मिलते है। कुछ गुलमों को प्रसंस्करण के दौरान पकाया जाता है और इनके आवरण को इसके बाद हटाया जा सकता है।
गुलमा बनाना एक पारंपरिक खाद्य संरक्षण तकनीक है। गुलमों को उपचार कर, सुखा कर, या धुआं दे कर संरक्षित किया जा सकता है।
