अजय देवगन

अजय देवगन (जन्म: 2 अप्रैल, 1969) भारतीय हिन्दी फिल्म उद्योग बॉलीवुड के एक जाने माने अभिनेता, फिल्म निर्माता और निर्देशक हैं। उन्होने अपना फिल्मी सफर वर्ष १९९१ की फिल्म फूल और काँटे से शुरु किया। १९९९ मे उन्हे महेश भट्ट निर्देशित फिल्म जख्म और २००२ मे राजकुमार संतोषी निर्देशित फिल्म द लेजेंड ऑफ भगत सिंह के लिये सर्वश्रेष्ठ अभिनेता का राष्ट्रीय फ़िल्म पुरस्कार प्राप्त हो चुका है।

अजय देवगन का जन्म २ अप्रैल,१९६९ को दिल्ली मे हुआ था। वह मूल रूप से पंजाब से आते हैं। उनके पिता वीरू देवगन हिंदी फिल्मों के स्टंटमैन थे। अजय की मां वीणा देवगन ने कुछ फिल्मों का निर्माण किया था। अजय ने स्नातक की पढ़ाई मुंबई के मिट्ठी भाई कॉलेज से पूरी की।

२४ फरवरी १९९९ को अजय ने अभिनेत्री काजोल संग सात फेरे ले लिये। पहली बार अजय और काजोल की जोड़ी 1995 में प्रदर्शित फिल्म हलचल में नजर आई थी। उनके दो बच्चे हैं। न्यासा जिसका जन्म २० एप्रिल २००३ को हुआ था और युग जिसका जन्म १३ सितम्बर २०१० को हुआ था।
