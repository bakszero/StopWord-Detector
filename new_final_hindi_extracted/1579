संरक्षण पर निर्भर

संरक्षण पर निर्भर, (अंग्रेजी:Conservation Dependent) (LR/cd) प्रकृति संरक्षण हेतु अंतरराष्ट्रीय संघ की एक श्रेणी है, जिसके अंतर्गत वो प्रजातियां या जीव आते हैं जिनके संरक्षण के लिए यदि आज प्रयास नहीं किए गये तो आने वाले पाँच सालों में वे संकटग्रस्त प्रजातियों की किसी एक श्रेणी में पहुँच जाएंगे। इन प्रजातियों को इस स्थिति से उबारने के लिए प्रजाति-विशेष, पर्यावास-विशेष संरक्षण कार्यक्रम चलाने की आवश्यकता है।

यह श्रेणी IUCN 1994 श्रेणियां और मानदंड (संस्करण 2.3) का भाग है, जो आज किसी जीव के मूल्यांकन में इस्तेमाल नहीं होता, लेकिन इसे उन जीवों के लिए जिनका मूल्यांकन 2001 से पहले जब 3.1 संस्करण को पहले पहल इस्तेमाल किया गया था, के लिए IUCN लाल सूची मे बनाए रखा गया है। यद्यपि 2001 के संस्करण 3.1 के अनुसार इन प्रजातियों को संकटासन्न श्रेणी में वर्गीकृत किया गया है, लेकिन जिनका मूल्यांकन अभी नहीं हुआ है, "संरक्षण पर निर्भर" श्रेणी में ही वर्गीकृत किए जाते हैं। 
