परिवेशी बुद्धि

अभिकलन में परिवेशी बुद्धि (ambient intelligence) ऐसी इलेक्ट्रानिक और संगणक (कम्प्यूटर) प्रणालियों को कहते हैं जो मानवों की उपस्थिति के बारे में सचेत हों और स्वयं ही उनकी इच्छा भाँपकर उसके अनुकूल कार्य करें। इसकी मदद से विविध यंत्र और अन्य वस्तुएँ सूचना और कृत्रिम बुद्धि के प्रयोग से लोगों के दैनिक जीवन की क्रियाओं और कार्यों को अधिक आसान बनाने का प्रयास करते हैं। जैसे-जैसे यह उपकरण व यंत्र छोटे होते चले जाते हैं और घरों, वाहनों, वस्त्रों व कार्यालयों का भाग बनते चले जाएँगे, वे स्वयं दृष्टि से लगभग ग़ायब हो जाएँगे और लोग बिना-सोचे उनका सरलता से उपयोग कर पाएँगे। परिवेशी बुद्धि के लिए वस्तु अंतरजाल का विकसित होना अनिवार्य है और तेज़ी से हो भी रहा है।

