पराग कुमार मांदले

पराग मांदले...24 जुलाई 1972 को मध्यप्रदेश के उज्जैन शहर में जन्में पराग मांदले ने माधव महाविद्यालय, उज्जैन से बी.कॉम., विक्रम विश्वविद्यालय, उज्जैन से एम.ए. (हिंदी साहित्य) तथा डॉ॰ बाबासाहेब आंबेडकर मराठवाड़ा विश्वविद्यालय औरंगाबाद (महाराष्ट्र) से पत्रकारिता स्नातक की डिग्री हासिल की है। उज्जैन से प्रकाशित हिन्दी दैनिक अग्निपथ से इन्होंने पत्रकारिता का अपना सफर शुरू किया। गीता प्रेस, गोरखपुर (उ.प्र.) से प्रकाशित मासिक कल्याण औरंगाबाद (महाराष्ट्र) से प्रकाशित दैनिक देवगिरि समाचार में कार्य करने के पश्चात औरंगाबाद के ही लोकमत समाचार में इन्होंने कार्य किया। वर्ष 1998 में भारतीय सूचना सेवा के अंतर्गत चयन के पश्चात भारत सरकार के सूचना एवं प्रसारण के नई दिल्ली में विज्ञापन एवं दृश्य प्रचार निदेशालय में सेवा। वर्तमान में क्षेत्रीय प्रचार निदेशालय की नाशिक इकाई (महाराष्ट्र) में क्षेत्रीय प्रचार अधिकारी के रूप में कार्यरत हैं।
पराग मांदले ने पत्रकारिता के दौरान राजनीति, खेल एवं अध्यात्म विषय पर सैंकड़ों लेख, दैनिक व साप्ताहिक स्तंभ लिखे हैं। देश भर एवं इंटरनेट पर विभिन्न पत्र-पत्रिकाओं में अनेक कहानियां एवं कविताएं प्रकाशित। भारतीय ज्ञानपीठ, नई दिल्ली से कहानियों की एक पुस्तक - राजा, कोयल और तंदूर- प्रकाशित एवं चर्चित। बोेधि प्रकाशन, जयपुर से दूसरा कहानी संग्रह - खिलेगा तो जलेगा ख़्वाब वर्ष 2016 में प्रकाशित।