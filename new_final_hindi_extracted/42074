क्या कूल हैं हम (2005 फ़िल्म)

क्या कूल हैं हम 2005 में बनी हिन्दी भाषा की फिल्म है। द्वार्थी पदों तथा अबतक थोड़े अश्लील समझे जाने वाले शब्दों के खुल्लम-खुल्ले प्रयोग के कारण यह फिल्म बहुत चर्चित हुई थी। इसमें रितेश देशमुख, तुषार कपूर, नेहा धूपिया, ईशा कोप्पिकर की मूख्य भूमिकाएँ हैं।
राहुल (तुषार कपूर) और करन (रितेश देशमुख) मुंबई में एक मकान पर रहने आते हैं जिनके भाड़े की कीमत न चुका पाने के कारण उनको निकाल दिया जाता है। दोनों ने फैशन डिजाइन की कोर्स में दाखिला लिया होता है जिसमें अपनी करतूतों के कारण उन्हें निकाल दिया जाता है। अब दोनों उसी मकान मालिक के घर में पीछे निर्माणकार्य के लिए बनी सीढ़ियों से चढ़कर रहने का फैसला करते हैं। मकान मालिक जब भी किसी को घर दिखाने लाता है वे भूत बनकर उन्हें डराते हैं जिससे मकान किराए पर नहीं लगता और वे चुपके से वहाँ रहते हैं।

दोनों एक फैशन डिजयनर के यहाँ काम करते हैं जिसका नाम होता है डी के बोस। करन डीके के पूर्व प्रेमी को एक धनवान लड़की समझकर उससे प्रेम करने का दिखावा करता है। इधर में शहर में सिलसिलेवार हत्याएँ हो रही होतीं हैं जिसका हत्यारा कत्ल के बाद मरने वाले का कोई अंग काटकर ले जाता है।
