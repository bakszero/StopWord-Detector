अन्दमानी भाषाएँ

अन्दमानी भाषाएँ अन्दमान द्वीपसमूह के आदिवासियों की भाषाएँ है। इसमें भी दो स्पष्ट भाषा परिवार हैं- महाअन्दमानी और ओंगान। इसके अलावा सेन्टीनीली भाषा भी है जिसके बारे में बहुत कम जानकारी है और इसका वर्गीकरण नहीं हुआ है।

अन्दमान द्वीप के आदिवासी इन्हीं भाषाओं का उपयोग करते हैं। वर्तमान में इनके बोलने वालों की संख्या बहुत कम है। ये भाषाएँ इस द्वीपसमूह के बाहर कहीं और नहीं बोली जातीं।

