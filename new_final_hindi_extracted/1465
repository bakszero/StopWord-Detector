वसुंधरा दास

वसुंधरा दास (), () (जन्म 1977) एक भारतीय अभिनेत्री और गायिका हैं।

वसुंधरा दास का जन्म बंगलौर के एक तमिल परिवार में हुआ था। उन्होंने बंगलौर के क्लूनी कॉन्वेंट हाई स्कूल में अध्ययन किया और माउंट कार्मेल कॉलेज से अर्थशास्त्र और गणित में स्नातक उतीर्ण किया।

उन्होंने छह साल की उम्र से हिंदुस्तानी शास्त्रीय संगीत में प्रशिक्षण लेना शुरू किया। वे संगीत की शिक्षा लेने से बचने के लिए घर से भाग जाया करती थीं। अपने कॉलेज के दिनों में, वे एक ऑल-गर्ल बैंड का हिस्सा थीं और अपने गिटार पर कुछ बेसुरे फ्लेमेंको बजा लेती थीं।

वे कन्नड़, तमिल, हिंदी, अंग्रेजी, और थोड़ी तेलुगु बोल लेती हैं।

वसुंधरा ने कमल हसन की फिल्म "हे राम" (1999) के साथ अभिनय की शुरुआत की और एक पार्श्व गायिका के रूप में उनका कैरियर तब शुरू हुआ जब उन्होंने एक तमिल-भाषी फिल्म "मुधाल्वन" के लिए ए. आर. रहमान के साथ काम किया। उन्हें मणिरत्नम द्वारा 'अलाईपायुथेय' में आर माधवन के साथ नायिका की मुख्य भूमिका के लिए चुना गया था। उन्होंने अनुभवी अभिनेता मोहनलाल के साथ मलयालम फिल्म रवनाप्रभु मुख्य भूमिका निभाई और उन्होंने तमिल फिल्म "सिटिजन" में अभिनेता अजित के साथ मुख्य भूमिका निभाई है।
उन्होंने रब ने बना दी जोड़ी में अपना योगदान दिया।

उन्होंने अपने गैर फ़िल्मी गीतों का एल्बम रिकॉर्ड किया और उन्होंने फ्रेंच, अंग्रेजी, कन्नड़, तमिल, हिन्दी और तेलुगू भाषा में गाने गाये.

वे बंगलौर से मुंबई स्थानांतरित हो गयीं और रॉबर्टो नारायण के साथ मिलकर उन्होंने "आर्य" नामक एक संगीत बैंड की स्थापना की। इस बैंड में शामिल सदस्य संगीत की दुनिया के विभिन्न पृष्ठभूमि से हैं, जहां एक ओर इसमें हिंदुस्तानी और कर्नाटक शास्त्रीय संगीत से जुड़े संगीतकार हैं, वहीं दूसरी ओर जैज़, लातिनी, रॉक और पॉप से संबद्ध संगीतकार भी शामिल हैं। आर्य के संगीत को मोटे तौर पर "विश्व संगीत" के रूप में वर्गीकृत किया जा सकता है। आर्य ने अपना पहला प्रदर्शन 2003 में स्पेन में प्रतिष्ठित "ला मर डे म्युज़िकास" त्योहार में किया था। इस बैंड ने सितंबर 2004 में अमेरिका का एक दौरा किया। रॉबर्टो नारायण ड्रम बजाते हैं और दास पश्चिमी और भारतीय गीत गाती हैं।
लेकिन उन्हें अपनी प्रमुख सफलता 2001 की फिल्म अक्स से मिली जिसके गीत "रब्बा रब्बा" के लिए उन्हें 2002 के सर्वश्रेष्ठ महिला पार्श्वगायिका के फिल्म फेयर पुरस्कार के लिए नामित किया गया।

उन्होंने संगीतज्ञ इलियाराजा के लिए "धनुष" नामक तमिल फिल्म में "पट्टू विरल थोट्टू वित्ताधाल" गीत गाया, यह फिल्म ए एम गुरुमणि द्वारा निर्देशित थी। उन्होंने "लगान" फिल्म में एक गीत गाया जो ब्रिटिश अभिनेत्री रेचल शेली पर फिल्माया गया था। उनका सबसे प्रसिद्ध हिंदी गीत था फिल्म कल हो ना हो में प्रीति जिंटा पर फिल्माया गया "इट्स द टाइम टु डिस्को". वे फिल्म "कुशी" के गीत "काटीपुड़ी, काटीपुड़ी दा" के लिए भी प्रसिद्ध हुई।

वह अक्सर दूसरों से ज्यादा अभिनेत्री प्रीति जिंटा के लिए गाती हैं।



3. http://www.hamaraphotos.com/photo_-34804.html

