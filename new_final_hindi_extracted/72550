ऊर्जा भण्डारण

किसी प्रकार की ऊर्जा को भविष्य में उपयोग करने के उद्देश्य से संचित करना ऊर्जा भण्डारण (Energy storage) कहलाता है। ऊर्जा को संचित करने वाली युक्तियों को ऊर्जा संचायक (accumulator) कहते हैं। ऊर्जा विविध रूपों में रह सकती है, जैसे विकिरण, रासायनिक ऊर्जा, गुरुत्वीय स्थितिज ऊर्जा, वैद्युत स्थितिज ऊर्जा, वैद्युत ऊर्जा, ऊष्मीय ऊर्जा (अधिक ताप पर किसी वस्तु को रखना), गुप्त ऊष्मा तथा गतिज ऊर्जा। कुछ प्रकार की ऊर्जाओं को भण्डारित करना अपेक्षाकृत सरल तथा कम खर्चीला कार्य है जबकि अन्य को भण्डारित करना अपेक्षाकृत कठिन। इसलिये ऊर्जा भण्डारण के लिये ऊर्जा को उस रूप में बदल लिया जाता है जिसमें भण्डारित करना आसान हो और जिससे आसानी से दूसरे रूप में ऊर्जा को परिवर्तित किया जा सके। भारी मात्रा में ऊर्जा के भण्डारण के लिये पम्पित जल (pumped hydro) सबसे उपयुक्त है। इसी लिये विश्व की सम्पूर्ण संचित ऊर्जा का ९९% ऊर्जा इसी रूप में संचित की जाती है।
कुछ प्रकार की ऊर्जा भण्डारण कम समय के लिये ही सम्भव होता है जबकि कुछ प्रकार के ऊर्जा भण्दारण उसकी अपेक्षा बहुत अधिक समय के लिये भी किया जा सकता है।

