स्वस्तिक

स्वस्तिक में एक दूसरे को काटती हुई दो सीधी रेखाएँ होती हैं, जो आगे चलकर मुड़ जाती हैं। इसके बाद भी ये रेखाएँ अपने सिरों पर थोड़ी और आगे की तरफ मुड़ी होती हैं। स्वस्तिक की यह आकृति दो प्रकार की हो सकती है। प्रथम स्वस्तिक, जिसमें रेखाएँ आगे की ओर इंगित करती हुई हमारे दायीं ओर मुड़ती हैं। इसे 'स्वस्तिक' कहते हैं। यही शुभ चिह्न है, जो हमारी प्रगति की ओर संकेत करता है। दूसरी आकृति में रेखाएँ पीछे की ओर संकेत करती हुई हमारे बायीं ओर मुड़ती हैं। इसे 'वामावर्त स्वस्तिक' कहते हैं। भारतीय संस्कृति में इसे अशुभ माना जाता है। जर्मनी के तानाशाह हिटलर के ध्वज में यही 'वामावर्त स्वस्तिक' अंकित था। ऋग्वेद की ऋचा में स्वस्तिक को सूर्य का प्रतीक माना गया है और उसकी चार भुजाओं को चार दिशाओं की उपमा दी गई है। सिद्धान्त सार ग्रन्थ में उसे विश्व ब्रह्माण्ड का प्रतीक चित्र माना गया है। उसके मध्य भाग को विष्णु की कमल नाभि और रेखाओं को ब्रह्माजी के चार मुख, चार हाथ और चार वेदों के रूप में निरूपित किया गया है। अन्य ग्रन्थों में चार युग, चार वर्ण, चार आश्रम एवं धर्म, अर्थ, काम और मोक्ष के चार प्रतिफल प्राप्त करने वाली समाज व्यवस्था एवं वैयक्तिक आस्था को जीवन्त रखने वाले संकेतों को स्वस्तिक में ओत-प्रोत बताया गया है।
मंगलकारी प्रतीक चिह्न स्वस्तिक अपने आप में
विलक्षण है। यह मांगलिक
चिह्न अनादि काल से सम्पूर्ण
सृष्टि में व्याप्त रहा है।
अत्यन्त प्राचीन
काल से ही
भारतीय संस्कृति में
स्वस्तिक को मंगल-
प्रतीक
माना जाता रहा है। विघ्नहर्ता
गणेश
की उपासना धन,
वैभव और ऐश्वर्य
की देवी
लक्ष्मी के साथ
भी शुभ लाभ,
स्वस्तिक
तथा बहीखाते
की पूजा की परम्परा है।
इसे भारतीय
संस्कृति में विशेष स्थान प्राप्त
है। इसीलिए जातक
की कुण्डली बनाते
समय या कोई मंगल व शुभ कार्य
करते समय सर्वप्रथम
स्वस्तिक
को ही अंकित
किया जाता है।

भारतीय संस्कृ्ति का महान प्रतीक चिन्ह-----स्वस्तिक
