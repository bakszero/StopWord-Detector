तंजानिया में भारतीय लोग

वर्तमान समय में तंजानिया में ५० हजार से अधिक भारतीय मूल के लोग रहते हैं। उनमें से बहुत से लोग व्यवसायी हैं जिनके हाथों में तंजानिया की अर्थव्यवस्था का एक अच्छा-खासा हिसा है। तंजानिया में भारतीयों के आने का इतिहास १९वीं शताब्दी से शुरू होता है जब गुजराती व्यवसायी वहाँ पहुँचे थे। धीरे-धीरे जंजीबार का सारा व्यापार उनके हाथ में आ गया। उस काल में निर्मित अनेकों भवन आज भी स्टोन टाउन में बचे हुए हैं जो इस द्वीप का व्यापार का केन्द्र था।
