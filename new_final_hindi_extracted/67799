तेरेस्सा द्वीप

तेरेस्सा (Teressa), जिसे निकोबारी भाषाओं में लुरू (Luroo) कहते हैं, भारत के निकोबार द्वीपसमूह का एक द्वीप है। यह पड़ोसी कमोर्ता द्वीप से पश्चिम में और कत्चल द्वीप से पश्चिमोत्तर में स्थित है। तेरेस्सा से छोटा चौरा द्वीप इस से उत्तर में और बोमपोका द्वीप पूर्व में स्थित है। तेरेस्सा द्वीप के उत्तरी भाग में ८७ मीटर तक की ऊँचाई वाली भूमि है। सन् २००१ की भारतीय जनगणना के अनुसार यहाँ २०४३ लोग रह रहे थे। यहाँ की चार सबसे बड़ी बस्तियाँ बंगाली, कलासी, मिनयुक और अलूरंग हैं।

