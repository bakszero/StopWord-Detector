वाइकिंग युग

वाइकिंग युग () यूरोप के इतिहास का एक युग था जो 8वीं सदी ईसवी से 11वीं सदी तक चला और विशेष रूप से उत्तरी यूरोप और स्कैंडिनेविया में केन्द्रित था। इस काल में स्कैंडिनेविया के वाइकिंग लोग यूरोप भर में युद्ध और व्यापार करते हुए फैले और आइसलैंड, ग्रीनलैंड, न्यूफिन्लैंड (सुदूर पूर्वी कनाडा में) तथा आनातोलिया तक जा पहुँचे। अक्सर वाइकिंग किसी क्षेत्र में पहुँचकर धावा बोलकर या धावा बोलने की धमकी देकर धन लूटते थे, कभी-कभी शहर जला देते थे या स्त्रियों-बच्चों को उठा ले जाते थे।

