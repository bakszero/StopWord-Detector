एपलाशियन पर्वतमाला

पर्वतमाला का अधिकांश संयुक्त राज्य अमेरिका में स्थित है, लेकिन इसका कुछ हिस्सा दक्षिणपूर्व कनाडा में भी फैला है। न्यूफाउंडलैंड द्वीप से लेकर अमेरिकी राज्य अलाबामा के केन्द्र तक फैली यह पर्वतमाला 2,400 किमी (1,500 मील) लम्बी है जबकि इसकी चौड़ाई विभिन्न स्थानों पर 160-480 किमी (100 से 300 मील) तक है। पर्वतमाला कई श्रृंखलाओं में विभाजित है जिनमे पर्वतों की औसत ऊँचाई 900 मी (3,000 फीट) के आसपास है। सबसे अधिक ऊँचाई मिशेल पर्वत की है जो 2,037 मीटर (6,684 फुट) ऊँचा है और संयुक्त राज्य अमेरिका के राज्य उत्तरी केरोलिना में स्थित है। मिशेल पर्वत, संयुक्त राज्य अमेरिका में मिसिसिपी नदी के पूर्व मे स्थित सबसे ऊँचा स्थान है।

