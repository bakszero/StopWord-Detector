नीनवा प्रान्त

नीनवा प्रान्त, जिसे अरबी में मुहाफ़ज़ात​ नीनवा () कहते हैं, इराक़ का एक प्रान्त है। इस प्रान्त की राजधानी मोसुल शहर है। प्राचीन अश्शूर (असीरिया) संस्कृति का नीनवा शहर () इसी प्रान्त में स्थित है और मोसूल से दजला नदी (टिगरिस) के पार इसके खँडहर आज भी मिलते हैं। सन् १९७६ से पहले इस प्रान्त को 'मोसूल प्रान्त' कहा जाता था और आधुनिक दोहूक प्रान्त भी इसमें सम्मिलित था।

नीनवा प्रान्त के लोग बहुजातीय और बहुधर्मी हैं। यहाँ अरब लोगों के अलावा आशूरी लोग (), कुर्द लोग और यज़ीदी लोग भी काफ़ी संख्या में रहते हैं। इनके अतिरिक्त यहाँ इराक़ी तुर्कमेनों, आर्मेनियों, शबाकों और मंदाईयों के समुदाय भी बसे हुए हैं। धार्मिक नज़रिए से अरब और कुर्दी सुन्नी मुस्लिम हैं, तुर्कमेन शिया हैं तथा आर्मेनी और आशूरी ईसाई हैं। यज़ीदी, शबाकी और मंदाई अपने विशेष धर्मों के अनुयायी हैं। कुल मिलकर नीनवा में सुन्नी सबसा बड़ा धार्मिक समुदाय है।

नीनवा में कुल मिलकर नौ ज़िले हैं, लेकिन इनमें से दो पर मोसूल की प्रांतीय सरकार का कोई नियंत्रण नहीं है, बल्कि वे कुर्दिस्तान क्षेत्रीय सरकार के अधीन प्रशासित हैं:

