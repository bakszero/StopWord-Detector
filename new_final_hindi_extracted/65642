विवेक मूर्ति

वाइस एडमिरल विवेक हैलगेर मूर्ति (अँग्रेजी: Vivek Hallegere Murthy, जन्म: 10 जुलाई, 1977), अमेरिकी सीनेट में भारतीय मूल के 19वें अमेरिकी सर्जन-जनरल हैं। वे इस पद पर 15 दिसंबर, 2014 से हैं। उन्हें अमेरिकी राष्ट्रपति बराक ओबामा ने नवंबर, 2013 में जन स्वास्थ्य मुद्दे से जुड़े शीर्ष प्रशासनिक पद पर नामित किया था। अमेरिकी सीनेट में हुए आखिरी मतदान में श्री मूर्ति के नाम को 43 के मुकाबले 51 मतों से मंजूरी मिल गई। वे इस पद पर पहुंचने वाले सबसे युवा और भारतीय मूल के पहले व्यक्ति हैं। वे मोटापे, तंबाकू से जुड़ी समस्या, अन्य बीमारियों से लड़ने की अपनी प्रतिबद्धता के लिए जाने जाते हैं। 

