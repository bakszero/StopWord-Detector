सईद जाफ़री

सईद जाफ़री (पंजाबी: ਸਈਦ ਜਾਫ਼ਰੀ; ८ जनवरी १९२९ – १५ नवम्बर २०१५) भारत में जन्मे ब्रितानी अभिनेता थे। उन्होंने विभिन्न ब्रितानी और हिन्दी फ़िल्मों में अभिनय किया। उनका जन्म मलेरकोटला, पंजाब में एक पंजाबी मुस्लिम परिवार में हुआ। उन्होंने "द मैन हू वूड बी किंग" (१९७५), "शतरंज के खिलाड़ी" (१९७७), "गाँधी" (१९८२), "ए पैसेज टू इंडिया" (१९६५ बीबीसी संस्करण एवं १९८४ फ़िल्म), "द फार पैविलियंस" (१९८४) और "माय ब्यूटीफुल लौन्ड्रेट" (१९८५) सहित विभिन्न फ़िल्मों में अभिनय किया। उन्होंने १९८० और १९९० के दशक में विभिन्न बॉलीवुड फ़िल्मों में भी काम किया। 
