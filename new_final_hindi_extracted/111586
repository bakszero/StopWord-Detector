नरतुरंग तारामंडल

नरतुरंग (संस्कृत अर्थ: नर और घोड़े का मिश्रण) या सॅन्टौरस खगोलीय गोले के दक्षिणी भाग में स्थित एक तारामंडल है जो अंतर्राष्ट्रीय खगोलीय संघ द्वारा जारी की गई ८८ तारामंडलों की सूची में शामिल है। दूसरी शताब्दी ईसवी में टॉलमी ने जिन ४८ तारामंडलों की सूची बनाई थी यह उनमें भी शामिल था। पुराने यूनानी ग्रंथों में इसे एक आधे आदमी और आधे घोड़े के शरीर वाले प्राणी के रूप में दर्शाया जाता था। पृथ्वी से सूरज के बाद सबसे नज़दीकी तारा, मित्रक (अल्फ़ा सॅन्टौरी) इसी तारामंडल में स्थित है।

अंग्रेज़ी में नरतुरंग तारामंडल को "सॅन्टौरस कॉन्स्टॅलेशन" (Centaurus constellation) कहा जाता है।

नरतुरंग तारामंडल में ६९ तारे हैं जिन्हें बायर नाम दिए जा चुके हैं। इनमें से १३ के इर्द-गिर्द ग़ैर-सौरीय ग्रह परिक्रमा करते हुए पाए गए हैं। इसी तारामंडल में मित्रक (अल्फ़ा सॅन्टौरी) है जो दरअसल एक तीन तारों का गुट है, जिनमें से एक प्रोक्सिमा सॅन्टौरी सूरज का सब से समीपी पड़ौसी तारा है। नरतुरंग तारामंडल में कुछ अन्य दिलचस्प खगोलीय वस्तुएँ भी हैं -

