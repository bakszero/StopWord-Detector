जॉनी डेप

जॉन क्रिस्टोफर "जॉनी" डेप II (; जन्म 9 जून 1963) एक अमेरिकी अभिनेता और संगीतकार हैं जिन्हें विभिन्न नाटकीय और काल्पनिक फिल्मों में लीक से हटकर सनकी किरदारों वाली भूमिकाएं निभाने के लिए जाना जाता है। हाल की फिल्मों में मुख्य भूमिका के लिए वे गोल्डन ग्लोब पुरस्कार और स्क्रीन एक्टर्स पुरस्कार भी जीत चुके हैं।

डेप 1980 के दशक में टेलीविजन शृंखला "21 जंप स्ट्रीट" से लोकप्रिय हुए और जल्द ही किशोरों के आदर्श बन गए। फिल्मों की बात करें तो "एडवर्ड सिजरहैंड्स" (1990) में मुख्य किरदार में उनकी भूमिका काफी सराहनीय रही और बाद में "स्लीपी हॉलो" (1999),"" (2003) और "चार्ली एंड द चॉकलेट फैक्ट्री" (2005) फिल्मों द्वारा उन्हें बॉक्स ऑफिस पर कामयाब भी प्राप्त हुई।

उन्होंने निर्देशक और नजदीकी दोस्त टिम बर्टन के साथ सात फिल्में की, जिनमें सबसे हालिया रही" " (2007) और "ऐलिस इन वण्डरलैण्ड (२०१० फ़िल्म)" (2010). डेप को "एड वुड" में एडवर्ड डी. वुड, जूनियर के तौर पर, "डॉनी ब्रॉस्को" में जोसेफ डी. पिस्टन, "फीयर एंड लोथिंग इन लास वेगास" में हंटर एस. थॉम्पसन और "ब्लो" में जॉर्ज जंग के किरदारों के लिए काफी लोकप्रियता मिली। अभी हाल ही में उन्होंने माइकेल मैन्स की 2009 की फिल्म "पब्लिक एनेमीज" में बैंक लुटेरे जॉन डिलिंजर का किरदार निभाया है।

डेप द्वारा अभिनीत फिल्मों ने अमेरिका के बॉक्स ऑफिस पर 2.6 अरब डॉलर से ज्यादा और दुनिया भर में 6 अरब डॉलर से ज्यादा की कमाई की है। प्रमुख पुरस्कारों के लिए वो कई बार नामांकित हो चुके हैं; वह फिल्म "स्वीनी टोड: द डेमन बार्बर ऑफ फ्लीट स्ट्रीट" में भूमिका के लिए गोल्डन ग्लोब और फिल्म "पाइरेट्स ऑफ दी कैरीबियन: द कर्स ऑफ द ब्लैक पर्ल" के लिए स्क्रीन एक्टर्स गिल्ड में सर्वेश्रेष्ठ अभिनेता का पुरस्कार जीत चुके हैं।

डेप का जन्म केंटुकी के ओवेंसबोरो में हुआ था, वे वेटर के तौर पर काम करने वाली बेट्टी सू पामेर (पूर्व-नाम वेल्स) और सिविल इंजीनियर जॉन क्रिस्टोफर डेप सीनियर के बेटे हैं। उनका एक भाई डैनियल है, जो उपन्यासकार है और दो बहनें, क्रिस्टी (जो अब पर्सनल मैनेजर हैं) और डेब्बी हैं। एक हालिया आत्मकथा के मुताबिक अमेरिका में डेप परिवार की शुरुआत फ्रांसीसी ह्यूगनॉट अप्रवासी पीयर डेपे या डिएपे से हुई जो 1700 के आसपास वर्जीनिया में बसे थे, जो जेम्स नदी के पास स्थित शरणार्थी कॉलोनी का हिस्सा था।

डेप के बचपन में परिवार कई जगहों पर घूमता रहा, वे और उनके भाई-बहन बीस से ज्यादा जगहों पर रहे, आखिर में 1970 में फ्लोरिडा के मिरामार में बस गए। 1978 में डेप के माता-पिता का तलाक हो गया। बचपन में पारिवारिक समस्याओं से निपटने में होने वाले तनाव की वजह से वे खुद को नुकसान पहुंचाने लगे। उनके शरीर पर खुद के द्वारा नुकसान पहुंचाने के सात या आठ निशान हैं। 1993 में एक इंटरव्यू में उन्होंने इन खुद के द्वारा पहुंचाए गए चोटों का कुछ इस तरह वर्णन किया, "एक तरह से मेरा शरीर एक पत्रिका है। ये ठीक नाविकों जैसा है, जिनके प्रत्येक टैटू का कोई न कोई मतलब होता है, आपकी जिंदगी का एक निर्दिष्ट समय जब आप अपने शरीर पर कोई निशान बनाते हैं, चाहे इसे खुद चाकू से बनाएं या फिर किसी पेशेवर टैटू आर्टिस्ट से बनवाएं."
unke film samundr ke lutre bohot he la jawab he indea me

बारह साल की उम्र में मां से तोहफे में मिले गिटार के साथ डेप ने कई गैरेज बैंडों में बजाना शुरू किया। उनका पहला बैंड उनकी प्रेमिका मेरेडिथ के सम्मान में था। उनके माता-पिता के तलाक के बाद रॉक संगीतकार बनने के लिए उन्होंने हाई स्कूल छोड़ दिया था। "इनसाइड द एक्टर्स स्टूडियो" में उन्होंने एक बार कहा था कि दो सप्ताह बाद उन्होंने वापस स्कूल में जाने की कोशिश की थी, लेकिन प्रिंसिपल ने उनसे संगीतकार बनने के अपने सपने को पूरा करने की सलाह दी। उन्होंने स्थानीय स्तर पर थोड़ी-बहुत कामयाबी हासिल करने वाले द किड्स बैंड के साथ गिटार बजाया। रिकॉर्ड के एक करार के लिए द किड्स बैंड लॉस एंजिल्स के लिए निकला, बैंड का नाम भी बदलकर सिक्स गन मेथड किया, लेकिन इससे पहले कि करार हो पाता बैंड के कलाकार अलग-अलग हो गए। बाद में डेप रॉक सिटी एंजेल्स से जुड़ गए और उसके गाने "मैरी" को लिखा, यही गाना जेफेन रिकॉर्ड्स के लिए रॉक सिटी एंजेल्स के "यंग मैन्स ब्लूज" शीर्षक वाले प्रथम एल्बम में दिखाई दिया।

24 दिसम्बर 1983 को डेप ने मेकअप आर्टिस्ट और बैंड के बास प्लेयर और गायक की बहन लॉली एन एलिसन से शादी की। डेप की शादी के दौरान उनकी पत्नी एक मेकअप आर्टिस्ट के तौर पर काम करती थी जबकि डेप कलम के टेलीमार्केटर समेत कई तरह के काम करते थे। उनकी पत्नी ने उनकी मुलाकात अभिनेता निकोलस केज से करवाई जिन्होंने डेप को अभिनय में करियर बनाने की सलाह दी। 1985 में दोनों का तलाक हो गया। बाद में डेप ने शेरिलिन फेन्न से मेलजोल बढ़ाया और फिर उससे मंगनी भी की (दोनों की मुलाकात 1985 में शॉर्ट फिल्म "डमीज" के सेट पर हुई थी)।

1987 में फॉक्स टीवी टेलीविजन सीरिज "21 जंप स्ट्रीट" में डेप ने मुख्य किरदार निभाया था। डेप ने इस किरदार को फ्रेडरिक फॉरेस्ट के साथ काम करने के लिए स्वीकार किया, उन्होंने ही डेप को प्रेरित किया था। डेप के पुराने दोस्त सैन जेनको ब्लोफिश नाम के किरदार के साथ इस सीरिज से जुड़ गए। इस सीरिज की कामयाबी ने 1980 दशक के आखिर में डेप को किशोरों का आदर्श बना दिया। वे सोचते थे कि उन्हें "किसी खास उत्पाद के रोल के लिए मजबूर किया जा रहा है". डेप ने फैसला किया कि वे सिर्फ उन्हीं फिल्मों में काम करेंगे जो उन्हें लगेगा कि उनके लिए ठीक है।

प्रमुख भूमिका वाली डेप की पहली फिल्म का नाम 1984 में बनी हॉरर फिल्म" ए नाइटमेयर ऑन एल्म स्ट्रीट" था, जिसमें उन्होंने अभिनेत्री के प्रेमी और फ्रेडी क्रूएगेर के एक पीड़ित का किरदार निभाया था। 1986 में वे ओलिवर स्टोन की फिल्म "प्लाटून" में वियतनामी भाषी एक छोटी सी भूमिका की थी। 1990 में उन्होंने टिम बर्टन की फिल्म "एडवर्ड सिजरहैंड्स" में विचित्र चरित्र वाले प्रमुख किरदार को निभाया। इस फिल्म की कामयाबी के बाद बर्टन के साथ उनका लंबे समय तक के साथ की शुरुआत हुई।

लेखक हंटर एस थॉम्पसन के लंबे समय के दोस्त और प्रशंसक रहे डेप ने 1998 में थॉम्पसन के एक संस्करण (राऊल ड्यूक नाम से) "फीयर एंड लोदिंग इन लास वेगास" में काम किया, यह फिल्म इसी नाम से लेखक की आत्मकथा पर आधारित थी। डेप इस लेखक की आखिरी किताबों में से एक के दौरे पर रोड मैनेजर के तौर पर साथ रहे। 2006 में डेप ने एम्मोबुक्स.कॉम (ammobooks.com) द्वारा प्रकाशित मरणोपरांत आत्मकथा के लिए प्रस्तावना लिखा था।"" थॉम्पसन की याद में आयोजित ज्यादातर कार्यक्रमों, जहां आतीशबाजी और तोप से उनकी अस्थियों को उड़ाया जाता था, के लिए डेप ने भुगतान किए, इन कार्यक्रमों का आयोजन कोलोरैडो के एस्पेन में किया गया जहां थॉम्पसन रहते थे।

डेप की भूमिकाओं को समीक्षकों ने आइकॉनिक लोनर्स के तौर पर वर्णन किया है। डेप ने करियर की इस अवधि को "स्टूडियो डिफाइन्ड फेल्योर्स" और फिल्मों को "बॉक्स ऑफिस के जहर" के तौर पर वर्णन किया, लेकिन उनका ये सोचना था कि स्टूडियो ने कभी इन फिल्मों को समझा नहीं और मार्केटिंग में अच्छा काम नहीं किया। डेप ने ऐसे किरदार का चयन किया जो उन्हें रोचक लगा, न कि उन किरदारों का जिनके बॉक्स ऑफिस पर कामयाब होने की ज्यादा संभावना थी।

2003 में वाल्ट डिजनी पिक्चर्स की फिल्म "" एक बड़ी कामयाबी थी जिसमें डेप द्वारा निभाए गए समुद्री लुटेरे कैप्टन जैक स्पैरो के किरदार की काफी सराहना की गई। पहले तो स्टूडियो के बॉस उभयभावी थे, लेकिन यह किरदार दर्शकों के बीच काफी लोकप्रिय हो गया। फैनडैंगो द्वारा कराए गए एक सर्वे के मुताबिक डेप दर्शकों को आकर्षित करने वाले एक प्रमुख कलाकार थे। फिल्म के निर्देशक गोरे वर्बिंस्की ने कहा था कि डेप का ये चरित्र उनके निजी पर्सनलिटी को दर्शाता है, लेकिन डेप ने कहा था कि उन्होंने इस किरदार को रोलिंग स्टोन्स के गिटारिस्ट कीथ रिचर्ड्स के जैसे करने की कोशिश की थी। इस किरदार के लिए डेप को एकेडेमी अवार्ड्स के सर्वश्रेष्ठ अभिनेता के पुरस्कार के लिए नामांकित भी किया गया था।

फिल्म "फाइंडिंग नेवरलैंड" में स्कॉटिश लेखक जे. एम. बैरी का किरदार निभाने के लिए 2004 में उन्हें एकेडेमी अवार्ड के सर्वश्रेष्ठ अभिनेता के पुरस्कार के लिए नामांकित किया गया था। डेप ने इसके बाद 2005 में फिल्म "चार्ली एंड द चॉकलेट फैक्ट्री" में विल्ली वोंका का किरदार निभाया, बॉक्स ऑफिस पर ये फिल्म काफी कामयाब रही थी और इस फिल्म ने डेप को गोल्डन ग्लोब पुरस्कार के म्यूजिकल या कॉमेडी के लिए सर्वश्रेष्ठ अभिनेता वर्ग में नामांकित किया।

डेप ने जैक स्पैरो की भूमिका में फिल्म की अगली कड़ी में वापसी की, "" 7 जुलाई 2006 को प्रदर्शित हुई इस फिल्म ने अमेरिका में पहले तीन दिन में 13.55 करोड़ डॉलर की कमाई कर बॉक्स ऑफिस पर सप्ताहांत में अर्जित रकम के रिकॉर्ड को तोड़ दिया। फिल्म की अगली कड़ी "पाइरेट्स ऑफ द कैरीबियन", "" 24 मई 2007 को प्रदर्शित हुई थी। डेप ने कहा था कि स्पैरो "निश्चित रूप से उनका एक बड़ा हिस्सा है" और वो इसकी अगली कड़ी में भी काम करना चाहते हैं। डेप ने वीडियो गेम में भी स्पैरो के किरदार को अपनी आवाज दी है, "" इस वीडियो गेम को जैक स्पैरो की भूमिका में जॉनी डेप की तलवारबाजी की उत्कृष्ट क्षमता को दिखाने के लिए विकसित किया गया था, इस क्षमता का वृत्तचित्र फिल्म "रीक्लेमिंग द ब्लेड" में भी चित्रण किया गया था। इस फिल्म में तलवारबाजी के मास्टर बॉब एंडरसन फिल्म "द कर्स ऑफ द ब्लैक पर्ल" में जॉनी डेप के साथ किए गए काम के अनुभवों को बांटा है। हॉलीवुड के एक और समुद्री लुटेरे एरॉल फ्लिन को प्रशिक्षित करने वाले एंडरसन ने इस फिल्म में बताया है कि डेप में तलवार पकड़ने की जो काबिलियत है वो "इतनी अच्छी है जितनी कि आप कर सकते हैं।"

डेप और गोर वैरबिंस्की "रॉग्स गैलरी, पाइरेट बैलाड्स, सी सॉन्ग्स एंड चैंटीस" के कार्यकारी निर्माता थे। डेप ने टिम बर्टन की फिल्म में स्वीनी टॉड का टाइटल रोल किया, यह एक पर थी जिसके लिए डेप ने मोशन पिक्चर म्यूजिकल या कॉमेडी वर्ग में गोल्डन ग्लोब का सर्वश्रेष्ठ अभिनेता का पुरस्कार जीता था। डेप ने हॉलीवुड फॉरेन प्रेस एसोसिएशन का धन्यवाद किया और "दृढ़ निश्चयी भरोसे और समर्थन" के लिए टिम बर्टन की सराहना की। 

2007 में डेप ने वार्नर ब्रदर्स के गॉथिक सोप ऑपेरा "डार्क शैडोज" पर फिल्म बनाने के प्रस्ताव को स्वीकार किया, यह सीरिज एबीसी पर 1966 से 1971 के बीच प्रसारित हुई थी। बचपन से ही वे इसके प्रशंसक रहे हैं। डेप और ग्राहम किंग डैन क्यूर्टिस प्रोडक्शंस इंक चलाने वाले डेविड केनेडी के साथ 2006 में क्यूर्टिस के निधन तक फिल्में बनाते रहे। डेप लेखक हंटर एस थॉम्पसन की किताब "द रम डायरी" पर बनने वाली फिल्म में मुख्य किरदार पॉल केंप की भूमिका करने वाले हैं। 2009 की फिल्म "द इमैजिनेरियम ऑफ डॉक्टर पैरनासुस" में डेप ने जूड लॉ और कॉलिन फैरेल के साथ पूर्व हीथ लेजर के किरदार को निभाया था। तीनों ही कलाकारों ने इस फिल्म से हुई अपनी कमाई को लेजर की बेटी मातिल्दा को दे दिया था। डेप न बर्टन की फिल्म "एलिस इन वंडरलैंड" में मैड हैटर के किरदार को निभाया और भविष्य में बनने वाली लोन रेंजर की फिल्म में वे टोंटो की भूमिका में दिखेंगे। डिज्नी स्टूडियोज ने "पाइरेट" श्रृंखला की को बनाने का ऐलान कर दिया है।

फिल्म "एडवर्ड सिजरहैंड्स" में विनोना राइडर और विंसेंट प्राइस के साथ शुरुआत करने के बाद डेप ने निर्देशक और करीबी दोस्त टिम बर्टन के साथ सात फिल्मों में काम किया। इसके बाद बर्टन के साथ उन्होंने जो अगली भूमिका निभाई वो थी 1994 की फिल्म "एड वुड" . बाद में डेप ने कहा था, "इस प्रोजेक्ट के बारे में सुनने के सिर्फ दस मिनट अंदर ही मैंने इसके लिए हामी भर दी थी।" इस समय अभिनेता फिल्म और फिल्म बनाने को लेकर काफी तनाव में था। लैनडाउ के साथ काम करने के बारे में उन्होंने कहा कि इस वक्त ने उन्हें थोड़ा आराम और मस्ती करने का मौका दिया, साथ ही "अभिनय के लिए उनके प्यार को भी दोबारा से जिंदा कर दिया"।

निर्माता स्कॉट रूडिन ने एक बार कहा था, '"आमतौर पर जॉनी डेप अपनी सभी फिल्मों में टिम बर्टन के ही किरदार को निभाता है", जबकि निजी तौर पर बर्टन इस टिप्पणी पर असहमति ही जताते थे। हालांकि डेप रूडिन के इस बयान से सहमत रहे हैं। डेप के मुताबिक "एडवर्ड सिजरहैंड्स" एक किशोर के तौर पर बर्टन की कम्युनिकेट न कर पाने की क्षमता को दर्शाती है। "एड वुड" में बर्टन का विंसेंट प्राइस से रिश्ते को दिखाया गया है (यह एडवर्ड डी. वुड, जूनियर, बेला ल्यूगोसी से काफी मिलता है).

बर्टन के साथ डेप की अगली फिल्म "स्लीपी हॉलो" (1999) थी जिसमें उन्होंने क्रिस्टिना रिक्की के साथ इछाबॉड क्रेन का किरदार निभाया था। "स्लीपी हॉलो" हॉलीवुड स्टूडियो सिस्टम के साथ बर्टन की लड़ाई को दर्शाती है। अपनी इस प्रदर्शन के लिए डेप ने एंजेला लैंसबरी, रॉडी मैकडॉवेल और बैसिल रैथबोनी से प्रेरणा ली थी। डेप ने कहा था, "इछाबॉड के बारे में मैं हमेशा यही सोचता था कि वो काफी सुकुमार और कमजोर इंसान है जिसका एक डरी-सहमी हुई लड़की की तरह अपने महिला चरित्र के प्रति कुछ ज्यादा ही झुकाव था".

डेप ने फिर से बर्टन के साथ 2005 में फिल्म "चार्ली एंड तक चॉकलेट फैक्ट्री" से पहले तक काम नहीं किया था, इस फिल्म में उन्होंने विल्ली वोंका का किरदार निभाया था। डेप ने इस किरदार का हेयर स्टाइल एन्ना विंटूर के जैसा किया था। यह फिल्म बॉक्स ऑफिस पर कामयाब रही थी और इसके लिए डेप को काफी सराहना भी मिली थी। 1971 की फिल्म में विल्ली वोंका का किरदार निभाने वाले जेन वाइल्डर ने पहले तो इस वर्जन की आलोचना की। "चार्ली एंड द चॉकलेट फैक्ट्री" जुलाई में प्रदर्शित हुई थी, जबकि सितंबर में "कॉर्प्स ब्राइड" प्रदर्शित हुई इसमें डेप ने विक्टर वैन डॉर्ट के किरदार को अपनी आवाज दी थी।

इसके बाद आई फिल्म "" (2007), जिसके लिए डेप को उनका दूसरा प्रमुख पुरस्कार, मोशन पिक्चर म्यूजिकल या कॉमेडी वर्ग में गोल्डन ग्लोब का सर्वश्रेष्ठ पुरस्कार मिला, इसके साथ ही उन्हें सर्वश्रेष्ठ अभिनेता वर्ग में तीसरी बार एकेडेमी अवार्ड के लिए नामांकन मिला। बर्टन ने 2000 में पहले तो उन्हें 1979 के के ओरिजनल कास्ट रिकॉर्डिंग का मौका दिया था। हालांकि डेप संगीत शैली को ज्यादा पसंद नहीं करते थे, लेकिन वो इस कहानी को देखते हुए बड़े हुए थे। इस रोल के लिए वे फिल्म "मैड लव" (1935) में पीटर लॉरे को मुख्य प्रेरणा मानते हैं और उन्होंने उन गानों का अभ्यास किया जो उन्हें फिल्म की शूटिंग के दौरान परफॉर्म करना था।"" हालांकि उन्होंने म्यूजिकल ग्रुप्स के साथ परफॉर्म किया था, बावजूद इसके डेप शुरुआत में इस बात पर निश्चित नहीं थे कि वो स्टीफेन सोंधीम के गितों को संभाल पाएंगे. डेप ने कई डेमो रिकॉर्ड किए और अपनी आवाज को ठीक करने के लिए बिना किसी प्रशिक्षित कोच के ब्रूस विटकिन के साथ काम किया। "एंटरटेनमेंट वीकली के क्रिस नैशावैटी ने "डीवीडी रिव्यू" सेक्शन में फिल्म को ये कहते हुए नकारात्मक प्रतिक्रिया दी कि "डेप की ऊंची आवाज आपको हैरान कर देगी की कि वो और कौन सी चाल को छिपा रहा है ..." डेप को नाई की तरह छूरा संभालते हुए देखना..."18 साल पहले" "एडवर्ड सिजरहैंड्स द्वारा निभाए गए किरदार को याद दिलाता है " ...और इन सबके बीच हम इस बात को मिस करते कि बर्टन और डेप कभी मिले नहीं होते"।

निर्देशक के साथ साक्षात्कारों पर आधारित किताब "बर्टन ऑन बर्टन" में डेप ने बर्टन को एक भाई, एक दोस्त और एक बहादुर दिल वाला बताया है। बर्टन-डेप के सहयोग में बनी अगली फिल्म का नाम "एलिस इन वंडरलैंड" (2010) थी। इस फिल्म में डेप ने हेलेना बौनहैम कार्टेर, एन्ने हैथवे और एलन रिकमैन के साथ मैड हैटर का किरदार निभाया है।

1994 में डेप को न्यूयॉर्क सिटी के एक होटल को कथिर रूप से गंभीर नुकसान पहुंचाने के मामले में पुलिस ने गिरफ्तार किया था और उनसे इस बारे में पूछताछ की थी। 1998 से ब्रिटिश सुपरमॉडल केट मॉस से रिश्ते के बाद डेप का फ्रांसीसी अदाकारा और गायिका वनेसा पैराडिस से भी रिश्ता रहा, इनसे डेप की मुलाकात फिल्म "नाइंथ गेट" की शूटिंग के दौरान हुई थी। 1999 में उन्हें एक बार फिर उस वक्त गिरफ्तार किया गया जब लंदन में पैराडिस के साथ डाइनिंग के बाद होटल के बाहर उनकी पैपारैज्जी के साथ मारपीट हुई.

इस जोड़े की दो संतान हैं। बेटी लिली-रोज मैलॉडी डेप का जन्म 27 मई 1999 को हुआ और बेटे जॉन जैक क्रिस्टोफर डेप तृतीय का जन्म 2 अप्रैल 2002 को हुआ। 2007 में उनकी बेटी एक गंभीर बीमारी से बची थीं, उन्हें ई.कोली संक्रमण हो गया था जिससे उनकी किडनी बंद हो गई थी और इसी वजह से उन्हें काफी दिनों तक अस्पताल में रहना पड़ा था। ग्रेट ऑरमैंड स्ट्रीट हॉस्पिटल का शुक्रिया करने के लिए वह 2007 में कैप्टन जैक स्पैरो के रूप में अस्पताल पहुंचे और वहां बच्चों के साथ चार घंटे बिताए और उन्हें कहानियां पढ़कर सुनाई. बाद में 2008 की शुरुआत में उन्होंने अस्पताल को करीब बीस लाख डॉलर का दान दिया था।

हालांकि डेप ने दोबारा शादी नहीं की, लेकिन उन्होंने ये बात जरूर कही कि बच्चों ने उन्हें "जिंदगी में, काम में और हर क्षेत्र में एक मजबूत आधार प्रदान किया". "आप उतने गहरे प्यार के बारे में कोई योजना नहीं बना सकते जो बच्चों के होने से होता है। पिता बनना एक सोचा-समझा फैसला नहीं था। ये उस सफर का एक हिस्सा था जिस पर मैं चल रहा था। ये भाग्य में था; किस्मत. सारे गणित आखिरकार काम आए." परिवार ने अपने वक्त को लॉस एंजिल्स में पैरिस के उपनगर स्थित म्यूडेन के अपने घर जो कि द बहामास में खरीदा गया एक द्वीप है और फ्रांस के दक्षिण में सेंट-ट्रोपेज से 20 किलोमीटर दूर एक छोटे से शहर ले प्लान-दे-ला-टूर में अपने विला के बीच बांट दिया। डेप ने 2007 में प्लान-दे-ला-टूर इलाके में अंगूर के एक बाग को भी खरीदा।

डेप के शरीर पर 13 टैटू हैं, उनमें से ज्यादातर उनकी जिंदगी के अहम लोग या घटनाओं को दर्शाते हैं। इनमें उनके दाहिने बांह पर एक नेटिव अमेरिकन प्रोफाइल और एक रिबन जिसमें "विनो फॉरएवर" लिखा था (असल में ये "विनोना फॉरएवर" था, जिसे विनोआ राइडर से अलगाव होने के बाद बदल दिया गया), हृदय के ऊपर "लिली रोज" (उनकी बेटी का नाम), बांए बांह पर "बेटी सुए" (उनकी मां का नाम) और दाहिने बांह के सामने जैक शब्द के साथ पानी के ऊपर उड़ते हुए एक स्पैरो का टैटू शामिल हैं (उनक बेटे का नाम है; स्पैरो उनकी तरफ रुख कर उड़ रहा है, फिल्म "पाइरेट्स ऑफ द कैरीबियन" की तरह उनसे दूर नहीं जा रहा है)।

2003 में अमेरिका को लेकर डेप की टिप्पणी जर्मनी की पत्रिका "स्टर्न" में प्रकाशित हुई: "अमेरिका गूंगा है, एक ऐसा गूंगा पिल्ला जिसके बड़े से दांत हैं- जो आपको काट सकता है, नुकसान पहुंचा सकता है, जो आक्रामक है". हालांकि बाद में उन्होंने कहा था कि पत्रिका ने उनके बयान को गलत तरीके से पेश किया और उनके बयान को गलत परिप्रेक्ष्य में ले लिया गया, लेकिन स्टर्न अपनी बात पर अड़ी रही और इसके साथ ही इंटरव्यू का कवरेज करने वाली वेबसाइट सीएनएन.कॉम भी अपनी बात पर अड़ी रही. सीएनएन ने उनकी उस टिप्पणी को भी जोड़ा जिसमें वो चाहते थे कि उनके बच्चे "अमेरिका को एक खिलौने, टूटे हुए खिलौने की तरह देखें. थोड़ा सा इसकी जांच करें, चेक करें, इस अहसास को महसूस करें और फिर वहां से निकल आएं". 17 जुलाई 2006 के "न्यूजवीक" के संस्करण में पत्रिका को मिली एक चिट्ठी के संदर्भ में "गूंगे पिल्ले" वाला बयान दोबारा से प्रकाशित हुआ। डेप ने उन मीडिया रिपोर्ट्स पर भी असहमति जताई जिसमें उन्हे ये कहते हुए दिखाया गया कि उन्हें एक "यूरोपीय" की तरह पेश किया जाए, इस पर डेप का कहना था कि उन्हें फ्रांस में गुमनाम की तरह जीना और वहां उनका सामान्य जीवन पसंद आता है।

8 अक्टूबर 2008 को डेप पहले से घोषित कार्यक्रम के तहत लंदन के एक प्राइमरी स्कूल में पहुंचे, जिसके पास में ही वे पाइरेट्स ऑफ कैरीबियन श्रृंखला की चौथी फिल्म की शूटिंग कर रहे थे। स्कूल के एक छात्र ने क्लास में चल रहे विद्रोह को खत्म करने में मदद के लिए उन्हें एक चिट्ठी लिखी थी, जिसके बाद ही वे वहां अपने किरदार जैक स्पैरो के ड्रेस में पहुंचे।

"द टूरिस्ट" की शूटिंग के दौरान डेप वेनिस शहर की खूबसूरती पर फिदा हो गए थे, उसी के बाद उन्होंने 85 लाख डॉलर कीमत के 17वीं शताब्दी के पैलाज्जो डोना सैंगियान्टोफेट्टी को खरीद लिया।

गिटार प्लेयर डेप ने एक सोलो एलबम का रिकॉर्ड किया, उन्होंने ओएसिस गीत "फेड इन-आउट" (1997 के "बी हीयर नाउ" से), के साथ-सात ही फेड अवे (वारचाइल्ड वर्सन)" में भी स्लाइड गिटार बजाया था ("डॉन्ट गो अवे" सिंगल बी-साइड). उन्होंने फिल्म "चोकोलाट" और "वन्स अपॉन ए टाइम इन मेक्सिको" के एक साउंडट्रैक में भी एकाउस्टिक गिटार बजाया था। वे द पोग्स के शेन मैकगोवान के दोस्त हैं और उन्होंने मैकगोवान के पहले सोलो एल्बम में प्रदर्शन किया था। वे पी ग्रुप के सदस्य भी थे, इस ग्रुप में बटहोल सर्फर्स के गायक गिब्बी हायनेसैंड रेड हॉट चिली पेपर्स के बैसिस्ट फ्ली भी हुआ करते थे। वे टॉम पेट्टी और द हर्टब्रेकर्स के म्यूजिक वी़डियो इंटू द ग्रेट वाइड ओपेन में दिखाई दिए थे।

डेप और पैराडिस अंगूर उत्पादन करते थे और सेंट ट्रोपेज के उत्तर में स्थित प्लेन-दे-ला-टूर में उनके अंगूर के बाग में शराब बनाने की भी सुविधा थी। वे फ्रांसीसी शराब के चाहनेवालों के रूप में जाने जाते हैं: इनमें डेप के सबसे पसंदीदा शराबों में बोर्दो शराब शैट्यू कैलोन-सेग्यूर, शैट्यू शेवाल ब्लैंक और शैट्यू पेत्रूस, तथा बरगंडी शराब डॉमेन दे ला रोमाने-कॉन्टी शामिल हैं। "मदाम फिगारो" में एक साक्षात्कार में उन्होंने कहा था कि "इन शराबों के साथ आप निर्वाण तक पहुंच सकते हैं". सिएन पेन्न, जॉन माल्कोविच और मिक हकनैल के साथ डेप पैरिस के चैंप्स-एलिजेस के पास स्थित एक रेस्टोरेंट-बार मैन रे के संयुक्त मालिक हैं।

डेप द्वारा जीते गए पुरस्कारों में शामिल हैं, लंदन फिल्म क्रिटिक्स सर्कल (1996), रशियन गिल्ड ऑफ फिल्म क्रिटिक्स (1998), स्क्रीन एक्टर्स गिल्ड अवार्ड्स (2004) और सर्वश्रेष्ठ अभिनेता का गोल्डन ग्लोब का सम्मान. 2008 में एमटीवी मूवी अवार्ड्स में उन्हें स्वीनी टोड के किरदार के लिए "सर्वश्रेष्ठ खलनायक" और जैक स्पैरो के लिए सर्वश्रेष्ट हास्य प्रदर्शन का पुरस्कार मिला. डेप एकेडेमी अवार्ड्स के लिए तीन बार नामांकित हो चुके हैं, 2004 हैपिली एवर आफ्टर "", 2005 में "फाइंडिंग नेवरलैंड" और 2008 में "" के लिए नामांकन मिला. डेप को पहला गोल्डन ग्लोब अवार्ड 2008 में स्वीनी टोड के किरदार के लिए मिला।

