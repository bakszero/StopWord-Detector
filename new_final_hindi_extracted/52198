डेविड वॉर्नर (क्रिकेटर)

डेविड एंड्रयू वार्नर (जन्म: 27 अक्टूबर 1986) एक ऑस्ट्रेलियाई क्रिकेटर हैं। तेज़ी से रन बनाने वाले बाएं हाथ के सलामी बल्लेबाज वार्नर, ऑस्ट्रेलियाई क्रिकेट इतिहास के 132 सालों में ऐसे पहले क्रिकेटर हैं जिन्हें प्रथम श्रेणी क्रिकेट में अनुभव न होने पर भी राष्ट्रीय टीम के लिए चुन लिया गया। वह न्यू साउथ वेल्स, डरहम, दिल्ली डेयरडेविल्स और सिडनी सिक्सर्स के लिए खेलते हैं।

डेविड एंड्रयू वार्नर पेडिंगटन, पूर्वी सिडनी, न्यू साउथ वेल्स में एक उपनगर में पैदा हुए थे। 13 साल की उम्र में उनके कोच ने उन्हें दाएं हाथ से बल्लेबाजी करने की सलाह दी। हालांकि एक सीज़न के बाद ही वह वापस बाएं हाथ से बल्लेबाजी करने लगे और "सिडनी कोस्टल क्रिकेट क्लब" के लिए खेलते हुए उन्होंने अंडर-16 में रनों का रिकॉर्ड तोड़ दिया। 

