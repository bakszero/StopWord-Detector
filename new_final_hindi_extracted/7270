रिजोरिन

रिजोरिन सीएसआईआर तथा मुक्त स्रोत औषधि अनुसंधान पहल परियोजना के समन्वित प्रयासों से निर्मित एक क्षयरोग रोधी दवा है। इसका निर्माण पूर्व में प्रयुक्त औषधि रिफैम्पैसिन के मूल लवण में काली मिर्च (पिपेरिन) का सत्त्व मिलाकर किया गया है। यह पूर्ववर्ती औषधि से अधिक दक्ष, सस्ती तथा अल्पावधि में क्षयरोग से निजात दिलाने में उपयोगी है। इसका रोगी की प्रतिरोधक क्षमता पर विपरीत प्रभाव कम से कम पड़ता है तथा स्वास्थ्य लाभ की प्रक्रिया तीव्र रहती है।

