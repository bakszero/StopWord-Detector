चिकनी चमेली

चिकनी चमेली २०१२ की फ़िल्म "अग्निपथ" का एक हिन्दी आइटम गीत है जिसका निर्माण अजय-अतुल की जोड़ी ने किया है। इस गीत को १५ दिसम्बर २०११ को प्रदर्शित किया गया था जिसमे कटरीना कैफ पर मुख्यतः यह चित्रित किया गया है और ऋतिक रोशन व संजय दत्त अन्य कलाकार है। गीत हो फ़िल्म के साथ २६ जनवरी २०१२ को रिलीज़ किया गया था। इस गीत का छायांकन गणेश आचार्य ने किया है और श्रेया घोशाल ने अपनी आवाज़ दी है।

गीत को फ़िल्म की सफलता का एक महत्वपूर्ण अंग माना जाता है।

यह गीत मराठी फ़िल्म "जत्रा" के गीत "कोम्बडी पळाली" (कोम्बडी पलाली) का हिन्दी संस्करण है। मराठी संगीतकार अजय-अतुल की जोड़ी को मराठी फ़िल्म "नटरंग" से लोकप्रियता हासिल हुई जिसके बाद उन्होंने हिन्दी फ़िल्मों की ओर रुख किया। "विरुद्ध", "सिंघम" और "माई फ्रेंड पिंटो" को संगीत देने के बाद राष्ट्रीय पुरस्कार विजेता जोसी ने करन जौहर की "अग्निपथ" की ओर ध्यान केंद्रित किया।

"हिन्दुस्तान टाइम्स" की परमिता उनियाल ने कहा की "जिन्हें यह गीत शिला की जवानी जैसा लग रहा था के आश्चर्य में पड़ जाएंगे". उन्होंने गीत को तेज़ और कटरीना के नृत्य की काफ़ी सराहना की। 

