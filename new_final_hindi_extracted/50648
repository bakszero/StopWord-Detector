अनिल शास्त्री

[[चित्र:
अनिल शास्त्री ([[अंग्रेजी]]: Anil Shastri) भारत के द्वितीय प्रधान मन्त्री [[लाल बहादुर शास्त्री]] के द्वितीय पुत्र हैं। वे भारतीय राष्ट्रीय काँग्रेस के वरिष्ठ नेताओं में से एक हैं। काँग्रेस पार्टी में वे अपनी स्पष्टवादिता (साफगोई) के लिये विशेष रूप से जाने जाते हैं। 1989 में वे वाराणसी से [[लोक सभा]] के सांसद चुने गये और भारत सरकार के वित्त मन्त्रालय में मन्त्री भी रहे।
[[चित्र:Https://commons.wikimedia.org/wiki/File:Congress leader.jpg|अंगूठाकार|कांग्रेस नेता]]

वर्तमान समय में वे काँग्रेस कार्यकारिणी के विशिष्ट आमन्त्रित सदस्य हैं। 
अनिल शास्त्री का जन्म [[लखनऊ]] में लाल बहादुर शास्त्री और ललिता शास्त्री के यहाँ हुआ। उन्होंने [[दिल्ली]] के सेण्ट कोलम्बिया स्कूल और सेण्ट स्टीफन कॉलेज से शिक्षा ग्रहण की। बाद में उन्होंने ऐस्ट्रिज बिजिनेस स्कूल यू०के० से ऐडवांस मैनेजमेण्ट प्रोग्राम का कोर्स भी किया।
[[चित्र:Https://commons.wikimedia.org/wiki/File:Lal bahadur shastri.jpg|अंगूठाकार|अनिल शास्त्री के पिता]]
उनका विवाह मंजू श्रीवास्तव से 24 फ़रवरी 1973 को हुआ जिनसे उनके तीन बेटे हैं - आदर्श, लगन और मुदित। दो बेटे [[गुड़गाँव]] में सर्विस करते हैं तथा सबसे छोटा [[मुंबई]] में एक रिटेल शॉप का काम देखता है। 

स्वयं अनिल शास्त्री ने भी [[स्नातक]] करने के बाद पूरे सत्रह साल एक कॉरपोरेट ऑफिस में काम किया। वहाँ से त्यागपत्र देकर वे [[राजनीति]] में आ गये।.एक बार [[कांग्रेस]] के टिकट पर लोकसभा का चुनाव जीता और दो साल तक मन्त्री भी रहे। इस समय वे अपने परिवार सहित [[नोएडा]] में स्थायी रूप से रह रहे हैं।

प्रबन्धन के क्षेत्र में उच्चतर शिक्षा प्रदान करने हेतु उनकी अहम भूमिका रही है। अनिल शास्त्री अपने पिता के नाम पर सीमित साधनों से शुरू किये गये लालबहादुर शास्त्री इन्स्टीट्यूट ऑफ मैनेजमेण्ट दिल्ली के चेयरमैन तथा लालबहादुर शास्त्री इन्स्टीट्यूट ऑफ मैनेजमेण्ट एण्ड टेक्नॉलोजी [[बरेली]] के अध्यक्ष हैं। इसके अतिरिक्त लालबहादुर शास्त्री नेशनल मेमोरियल ट्रस्ट के ट्रस्टियों में भी उनका नाम शामिल हैं। यह ट्रस्ट कई सामाजिक व सांस्कृतिक गतिबिधियों को संचालित करता है।


[[श्रेणी:सांसद]]