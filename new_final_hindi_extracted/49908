ओब्श्चीना

ओब्श्चीना () या सेल्स्कोये ओब्शेस्त्वो () २०वीं सदी के आरम्भिक काल तक रूसी साम्राज्य के ग्रामीण क्षेत्रो के उन किसान-समुदायों को कहा जाता था जिनमें कृषि की ज़मीन किसी एक परिवार की न होकर पूरे समुदाय की हुआ करती थी। इस भूमि का धरती की उपजाऊ क्षमता और गाँव से दूरी के आधार पर पट्टों में विभाजन होता था जो सरकारी काग़ज़ात में दर्ज हुआ करता था। हर परिवार को उसके बालिग सदस्यों की गिनती के अनुसार कम या अधिक पट्टे दे दिये जाते थे। समय-समय पर जनगणना के आधार पर ज़मीन नए सिरे से बांटी जाती थी।

रूस की शाही सरकार की ओर से इस प्रणाली का उद्देश्य यह था कि हर परिवार सरकार को लगान दे सके। ओब्श्चीना की सभा सामूहिक रूप से कर देने के लिये ज़िम्मेदार थी। आलसी सदस्यों को दण्ड देने और किसानो को खेत छोड़कर शहरों में नौकरी ढूंढने से रोकने की शक्तियाँ भी इस सभा को प्राप्त थी।

इसके विपरीत किसी एक परिवार की अपनी कृषि-भूमि को ख़ूतोर () कहा जाता था।

'ओब्श्चीना' रूसी भाषा के 'ओब्श्चीय' () शब्द से आया है, जिसका अर्थ 'सांझा' होता है।

