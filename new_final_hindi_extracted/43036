तीव्र गति रेल

२०० किलोमीटर प्रति घंटा (१२५ मील प्रति घंटा) से तेज़ चलने वाली पब्लिक यातायात रेल को तीव्र गति रेल माना जाता है। अंतर्राष्ट्रीय रेल संघ के मुताबिक तीव्र गति रेल वह रेल है जो अपने लिये ही निर्धारित रेल पथ पर २५० किलोमीटर प्रति घंटा से तेज़ चलती है और अपग्रेडेड सामान्य रेल पथ पर २०० किलोमीटर प्रति घंटा से तेज़ चलती है।
वर्तमान में दुनिया भर में लगभग ३५०० किलोमीटर लंबा तेज गति से चलने वाली रेल के लिये लौहपथ तैयार है जिसमें से १५४० किलोमीटर तो केवल फ़्रांस में ही है। यह यूरोप के तीन चौथाई तीव्र गति रेललाइन के बराबर है।

सामान्यत: तीव्र गति रेल अधिकतम २५० किलोमीटर प्रति घंटा एवं ३०० किलोमीटर प्रति घंटा के बीच चलती हैं। 

दुनिया की सबसे तेज़ रेल लाइन पर चलने वाली का रिकार्ड फ्रान्स की टी जी वी के नाम है जिसने ३ अप्रैल २००७ को ५७४.८ किलोमीटर प्रति घंटा की रफ्तार से चला कर बनाया।

वर्तमान में किसी भी प्रकार की दुनिया की सबसे तेज़ चलने वाली रेल का रिकार्ड ५८१ किलोमीटर प्रति घंटा का है जो जापान की जे आर – मैगलेव MLX01 (चुम्बकीय रेल) ने बनाया है।
