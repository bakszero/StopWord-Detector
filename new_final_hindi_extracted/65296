प्लेस्टेशन ४

प्लेस्टेशन ४ या पीएस4 एक घरेलू वीडियो गेम कंसोल है, जिसे सोनी ने बनाया है। इसके बारे में सोनी ने 20 फरवरी 2013 को बताया कि प्लेस्टेशन ३ की अगली कड़ी प्लेस्टेशन 4 को वह उतार रहा है। यह उत्तरी अमेरिका में 15 नवम्बर 2013 को और यूरोप व ऑस्ट्रेलिया में 29 नवम्बर 2013 को बाजार में आया। यह वीडियो गेम के आठवीं पीढ़ी के रूप में माइक्रोसॉफ़्ट के एक्सबॉक्स वन और निनटेंडो के वी यू के साथ कड़ा मुक़ाबला करता है।

इसके मुख्य रचनाकार मार्क केर्नी के अनुसार सोनी का यह चौथा वीडियो गेम कंसोल 2008 में बनना शुरू हुआ। इसके दो वर्ष पूर्व प्लेस्टेशन 3 को बाजार में उतारा गया था। लेकिन उसके लिए कुछ महीने देर हो गई थी, क्योंकि उसके निर्माण में दिक्कत आ गई थी। इस देरी के कारण सोनी को इसने एक वर्ष पीछे छोड़ दिया और माइक्रोसॉफ़्ट ने अपने एक्सबॉक्स 360 का 1 करोड़ बिक्री दर्ज कर लिया। प्लेस्टेशन के यूरोप में स्थित जिम र्यान ने बताया कि अब इस तरह की गलती सोनी नहीं दोहराना चाहता है।
