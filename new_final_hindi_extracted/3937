सुसंगतता

किसी ग्रन्थ या किसी अन्य कृति में आये हुए प्रमुख शब्दों को वर्णक्रम में या किसी अन्य क्रम में सजाकर निर्मित सूची को सुसंगतता या कॉन्कॉर्डैंस (concordance) कहते हैं। कम्यूटर प्रोग्रामों के आ जाने से यह काम अपेक्षाकृत बहुत सरल हो गया है किन्तु इसके पहले बहुत महत्वपूर्ण कृतियों (जैसे वेद, बाइबल, कुरान, शेक्सपीयर की कृतियाँ आदि) के ही सुसंगतता निर्मित किये जा सके थे क्योंकि इसमें समय और खर्च बहुत लगता था और काम बहुत कठिन था।

विश्व की पहली सुसंगतता 'वल्गेट बाइबल' (Vulgate Bible) की बनी थी जिसे सन्त चर के हग (Hugh of St Cher) (मृत्यु 1262) ने ५०० भिक्षुओं की सहायता से संकलित किया था। सन् 1448 में रब्बी मॉर्डेकाई नाथन (Rabbi Mordecai Nathan) ने हिब्रू भाषा की बाइबल की सुसंगतता बनायी जिसे बनाने में दस वर्ष लगे।

जब किसी पाठराशि (टेक्स्ट) का अध्ययन/विश्लेषण करना होता है उस समय भाषाविज्ञान में सुसंगतता का प्रायः प्रयोग होता है। कुछ उदाहरण नीचे दिये जा रहे हैं-


अमेरिकी राष्ट्रीय कॉर्पस, ब्रितानी राष्ट्रीय कॉर्पस आदि में सुसंगतता की तकनीकों का बहुतायत में प्रयोग होता है।

वे कम्प्यूटर प्रोग्राम जो सुसंगतता तकनीकों का पयोग करने की सुविधा प्रदान करते हैं, 'संवादित्र' (concordancers) कहलाते हैं।



