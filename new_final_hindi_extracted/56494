उषा सांगवान

श्रीमती उषा सांगवान भारत की सबसे बड़ी बीमा कम्पनी भारतीय जीवन बीमा निगम (एल. आई. सी.) की एक प्रबंध निदेशक (मैनेजिंग डायरेक्टर) हैं। अध्यक्ष (चेयरमैन) के बाद यह इस संस्था का दूसरा सर्वोच्च पद है।

उन्होंने पंजाब विश्वविद्यालय से अर्थशास्त्र व मानव संसाधन में स्नातकोत्तर किया है।

इससे पहले वे एलआईसी हाऊसिंग फाईनैंस को भी सभाल चुकी हैं, जो कि एल आई सी की अनुषंगी (सब्सिडियरी) कम्पनी है। २००४ में उन्होंने ग्लोबल डिपॉज़िटरी रसीदों के ज़रिए $29.85 मिलियन जुटाए, जिसने इस कंपनी को फिर से अपने पैरों पर खड़ा करने में महत्वपूर्ण योगदान दिया। उन्होंने मार्केटिंग व अंडरराईटिंग विभागों को अलग किया और रिस्क-आधारित मूल्य निर्धारण की शुरुआत की।
