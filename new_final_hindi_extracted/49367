ऑटोडेस्क माया

ऑटोडेस्क माया (), जिसे आमतौर पर माया के छोटे नाम से जाना जाता है, 3डी कम्प्यूटर ग्राफ़िक्स सॉफ्टवेयर है। यह विण्डोज़, मॅक ओएस और लिनक्स प्रचालन तंत्रों (ऑपरेटिंग सिस्टम) के लिए बनाया गया है। मूलतः इसे एलियास सिस्टम्स कॉर्पोरेशन द्वारा विकसित किया गया था और वर्तमान समय में इसका स्वामित्व ऑटोडेस्क, इंक॰ के पास है। इस सॉफ्टवेयर का इस्तेमाल वीडियो गेम, एनिमेटिड फ़िल्म, टीवी शृंखला या दृश्य प्रभाव बनाने में होता है। इसको अपना यह नाम संस्कृत भाषा के 'माया' शब्द से मिला है, जो हिन्दू धर्म में भ्रम की अवधारणा है।

