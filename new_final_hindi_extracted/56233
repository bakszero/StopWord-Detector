ककबरक भाषा

ककबरक भाषा या तिप्राकक भाषा या त्रिपुरी भाषा भारत के त्रिपुरा राज्य के त्रिपुरी समुदाय और बंगलादेश के कुछ पड़ोसी क्षेत्रों में बोली जाने वाली भाषाएँ हैं। 'कक' का अर्थ 'भाषा' और 'बरक' का अर्थ 'लोग' होता है। यहाँ बरक शब्द से अर्थ त्रिपुरी लोग है। ककबरक तिब्बती-बर्मी भाषा-परिवार की सदस्य है और असम में बोली जाने वाली बोड़ो भाषा और दिमासा भाषा की निकट सम्बन्धी है। ककबरक को कभी-कभी त्रिपुरी भाषा भी कह दिया जाता है।

