पक्षाभ बादल

पक्षाभ बादल सबसे अधिक ऊँचाई पर लघु हिमकणों द्वारा निर्मित उच्च मेघ या बादल हैं जो प्रायः छितराये रूप में रेशम की तरह दिखते हैं। इनका निर्माण छोटे-छोटे हिमकणों द्वारा होता हैं इसलिए इनसे होकर जब सूर्य की किरणें गुजरती हैं तो रंग श्वेत हो जाता हैं, परन्तु शाम के समय यह विविध रंगों में दृष्टिगोचर होते हैं। जब ये बादल असंगठित तथा छितराएं रूप में होते हैं तो साफ मौसम की सूचना होती हैं परन्तु जब ये संगठित होकर विस्तृत क्षेत्र में फैल जाते हैं तो खराब मौसम के आसार हो जाते हैं।

इनकी कम सघनता के कारण सूर्य अथवा चंद्रमा का प्रकाश निर्बाध रूप से पृथ्वी तक पहुंचता है।
