आर्थर डी लेविनसन

आर्थर डी लेविनसन (जन्म: 31 मार्च 1950) गूगल के उद्यम केलिको के सीईओ एवं जीनटेक (1999 से) और एप्पल (2011 से) के वर्तमान अध्यक्ष हैं। 
उन्होंने 1972 में सिएटल में स्थित वॉशिंगटन विश्वविद्यालय से अपनी स्नातक की डिग्री एवं 1977 में प्रिंसटन विश्वविद्यालय से जैव रसायन में अपनी पीएचडी प्राप्त की। बाद में उन्होंने माइकल बिशप और हेरोल्ड वार्मस के साथ सैन फ्रांसिस्को में स्थित कैलिफोर्निया विश्वविद्यालय के अणुजीव विज्ञान विभाग में काम किया। यहाँ हर्ब बोयर ने उन्हें जीनटेक में नौकरी की पेशकश की। 
