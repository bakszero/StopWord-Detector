अनुषा रिज़वी

अनुषा रिज़वी, एक भारतीय फिल्म निर्देशक और पटकथा लेखक हैं। उनके निर्देशन में बनी उनकी पहली फिल्म पीपली लाइव ने डरबन फिल्म समारोह में सर्वश्रेष्ठ फिल्म का पहला पुरस्कार जीता है।

अनुषा फिल्म निर्देशन के क्षेत्र में आने से पहले एन.डी.टी.वी. की एक पत्रकार थीं। उन्होने किसानों द्वारा की जा रही आत्महत्यायों को आधार बना कर एक कहानी लिखी थी और उस पर फिल्म बनाने के लिए आमिर खान से संपर्क किया था। उस समय आमिर अपनी फिल्म "मंगल पान्डे- द राइजिंग" के निर्माण में व्यस्त थे और उन्होने अनुषा के इस प्रस्ताव को ठुकरा दिया था। पर अनुषा के आग्रह पर उन्होने पटकथा पढ़ी और अंततः उस पर फिल्म बनाने का निर्णय लिया।

