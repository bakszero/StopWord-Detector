तपन मिश्रा

तपन मिश्रा एक भारतीय वैज्ञानिक और अंतरिक्ष अनुप्रयोग केंद्र, अहमदाबाद के निदेशक हैं। पूर्व में वे भारतीय अंतरिक्ष अनुसंधान संगठन के अंतरिक्ष अनुप्रयोग केंद्र में माइक्रोवेव रिमोट सेंसिंग एरिया के उपनिदेशक रह चुके हैं। उन्होंने 1984 में जादवपुर विश्वविद्यालय, कोलकाता से इलेक्ट्रोनिक्स और दूरसंचार इंजिनियरिंग में स्नातक डिग्री हासिल की थी। उन्हें 1981 में प्रतिष्ठित सर जेसी बोस राष्ट्रीय प्रतिभा चयन छात्रवृत्ति दी गई। उन्होंने अंतरिक्ष अनुप्रयोग केन्द्र में डिजिटल हार्डवेयर इंजिनियर के रूप में सेवा की शुरूआत की और उन्होंने 1984 में एक्स बैंड साइड लुकिंग एयर बोर्न राडार के क्यिक लुक डिस्पले सिस्टम विकसित किया। वे वर्ष 1984 से इसरो के माइक्रोवेव रिमोट सेंसिंग पे-लोड के सिस्टम डिजाइन, योजना और विकास के काम करते आ रहे हैं।
