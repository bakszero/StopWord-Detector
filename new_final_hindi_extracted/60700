सांप का विष

साँप का विष लार का एक अत्यधिक परिवर्धित रूप है जो मुख्यतः प्रोटीन और पॉलीपेप्टाइड्स से निर्मित होता है। अधिकतर साँपों में यह विषदन्तों द्वारा उस जीवधारी के शरीर में पहुँचाया जाता है जिसे सांप काटता है, किन्तु सांपों की कुछ प्रजातियां इसे दूर से फूँकने में भी सक्षम होती हैं।

इसका मुख्य कार्य शिकार को निष्क्रिय करना और उसके पाचन कार्य में सहायता करना है साथ ही यह सांप के लिये सुरक्षा और जीवन रक्षा का हथियार भी है।
