2016 पाकिस्तान के मस्जिद में बम विस्फोट

पाकिस्तान के मस्जिद में बम विस्फोट के कारण 28 लोगों की मौत और तीस से अधिक लोग घायल हुए। यह विस्फोट 16 सितम्बर 2016 को हुआ था। इस विस्फोट में मरने वालों में चार बच्चे भी थे। जिसमें सभी दस वर्ष से कम उम्र वाले थे। इस हमले की जिम्मेदारी तालिबान के जमात-उल-अहरार नामक आतंकी संगठन ने ली है। उनका कहना यह है कि 2009 में सेना ने उनके 13 आतंकियों को मार दिया था, इसलिए वे इसका बदला ले रहे हैं। यह पाकिस्तान में इस महीने दूसरा आतंकी हमला है।

16 सितम्बर 2016 को पाकिस्तान के अनबर तहसील में स्थित मस्जिद में शुक्रवार के प्रार्थना के दौरान आत्मघाती हमला हो गया। जिसके कारण 28 लोगों की मौत हो गई और कई लोग घायल हो गए। सभी घायलों को पेशावर और चरसदा जिले के अस्पताल में ले जाया गया। वहाँ के डॉक्टरों के अनुसार कई लोगों की हालत बहुत नाजुक है।

इससे कुछ दिन पहले 2 सितम्बर को भी पाकिस्तान के मर्दन शहर के अदालत में इसी तरह के आत्मघाती हमले में 14 लोगों की मौत हो गई थी और 50 से भी अधिक लोग घायल हो गए थे।

इस हमले के बाद पाकिस्तान के प्रधानमंत्री नवाज शरीफ ने कहा कि अब उन आतंकियों के खिलाफ लड़ाई और तेजी से करेंगे।
