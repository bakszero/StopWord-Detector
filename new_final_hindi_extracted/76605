२०१४ इंडियन प्रीमियर लीग

२०१४ इंडियन प्रीमियर लीग जो कि अब तक का पहला ऐसा संस्करण था जो भारत के बाहर भी आयोजित किया गया था।यह संस्करण संयुक्त अरब अमीरात और भारत में १६ अप्रैल २०१४ से १ जून २०१४ तक आयोजित किया गया था। इसका कार्यवाहक भारतीय क्रिकेट नियंत्रण बोर्ड ही था। इस संस्करण का रंगारंग कार्यक्रम भी संयुक्त अरब अमीरात में ही आयोजित की गई थी।

इस इंडियन प्रीमियर लीग में कुल ८ टीमों ने हिस्सा लिया था जिसमें पुणे वॉरियर्स इंडिया के अलावा बाकी सभी टीमें थी ,जिसमें चेन्नई सुपर किंग्स ,मुम्बई इंडियन्स ,कोलकाता नाईट राइडर्स ,राजस्थान रॉयल्स ,दिल्ली डेयरडेविल्स ,किंग्स इलेवन पंजाब ,रॉयल चैलेंजर्स बैंगलोर और सनराइजर्स हैदराबाद ने हिस्सा लिया था।

इस संस्करण में कुल ८ टीमों ने हिस्सा लिया था और कुल ६० मैच खेले गये थे जिसका पहला मैच १६ अप्रैल को कोलकाता नाईट राइडर्स और मुम्बई इंडियन्स के बीच खेला गया था जिसमें कोलकाता ने मुम्बई को ४१ रनों से हराया था।

फाइनल मैच बैंगलोर के एम चिन्नास्वामी स्टेडियम पर खेला गया था इसमें किंग्स इलेवन पंजाब ने कोलकाता नाईट राइडर्स के खिलाफ १९९ रनों का लक्ष्य रखा था जिसे कोलकाता ने ३ गेंदें शेष रहते मैच जीत लिया था।
