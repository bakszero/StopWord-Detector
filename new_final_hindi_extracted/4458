शामली

शामली उत्तर प्रदेश का एक शहर है और यह नए बनाए गए जिले का मुख्यालय है। यह जाट, गुर्जर संस्कृति का केन्द्र हैं। शामली को सितम्बर २०११ में जिले का दर्जा मिला।

यह दिल्ली-सहारनपुर राजमार्ग पर स्थित हैं। यह दिल्ली से ९८ कि. मी., पानीपत से ३८ कि. मी., सहारनपुर ६५ कि. मी. से तथा मुज़फ़्फ़र नगर से ४० कि. मी.दूर है।

महाभारत काल में शामली 'कुरु' क्षेत्र का हिस्सा था। यह आजादी के समय अविभाजित पंजाब से सटा था। १८५७ के प्रथम भारतीय स्वतंत्रता संग्राम के समय विद्रोह यहाँ भी हुआ। परन्तु विद्रोह दबा दिया गया।

यह इलाका राजपूत,जाट और गुर्जर बहुल है। जाट और गुर्जर दोनों में ही हिन्दू और मुसलमान हैं। मुस्लिम वोटों पर कांग्रेस, समाजवादी पार्टी और बहुजन समाज पार्टी तीनों का ही बराबर प्रभाव हैं। जाट वोटों पर अजित सिंह का ज्यादा प्रभाव है। जबकि भाजपा का कुछ ही हिन्दू वोटो पर ही प्रभाव है। हालाँकि २०१३ मुज़फ़्फ़र नगर दंगों के बाद भाजपा का जनाधार यहाँ बढ़ना तय है। २००९ लोकसभा चुनावों में जाट वोट भाजपा (३१%) और बसपा (४१%) के मध्य बट गया।

शामली हरियाणा राज्य की सीमा पर है। इसकी समुद्र तल से २४८ मीटर की उचाई पर है। दिल्ली, पानीपत, मुज़फ़्फ़र नगर,बागपत,सोनीपत,सहारनपुर,करनाल और मेरठ इसके निकटवर्ती नगर हैं। यह क्षेत्र गंगा-यमुना दोआब क्षेत्र में आता है। यह पश्चिमी उ.प्र. के विकासशील नगरों में एक है।

२०११ में यहाँ की जनसँख्या १,०७,२३३ दर्ज की गयी। यहाँ की साक्षरता ८१.९७% है।
