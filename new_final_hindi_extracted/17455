लोटपोट

लोटपोट हिन्दी मे प्रकाशित होने वाली एक लोकप्रिय बाल पत्रिका है। यह मुख्यत: कार्टून पत्रिका है लेकिन इसमें कहानी कविताएं आदि भी प्रकाशित होते हैं। यह A-5, मायापुरी, नई दिल्ली से 1969 से निरंतर प्रकाशित हो रही है। लोटपोट के प्रकाशक फ़िल्मी साप्ताहिक पत्रिका मायापुरी भी प्रकाशित करते आए हैं जो एक समय भारत की सर्वाधिक बिकने वाली साप्ताहिकी थी। मोटू-पतलू-घसीटा आदि लोटपोट के लोकप्रिय व नियमित कार्टून चरित्र हैं। एक समय इसमें साबू व चाचा-चौधरी भी छपते थे किन्तु 1982 के आस-पास ये चरित्र इसमें आने बंद हो गए। इसी समय चिंप्पू व मिन्नी चरित्र लोटपोट में प्रकाशित होने लगे जो लगभग 25 साल तक इसमें लगातार छपते रहे. इन दोनों चरित्रों के रचयिता काजल कुमार थे। इसके अलावा इसमें बिल्लू चरित्र भी छपता था।
