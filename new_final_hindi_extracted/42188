जगदीश गुप्त

जगदीश गुप्त (१९२४-२००१) का जन्म ०३ अगस्त १९२४ ई॰ को शाहाबाद, हरदोई (उ॰प्र॰) में हुआ। आधुनिक हिन्दी कविता में डा॰ जगदीश गुप्त का महत्त्वपूर्ण स्थान है। हिन्दी नयी कविता के प्रमुख कवियों-जगदीश गुप्त, रामस्वरुप चतुर्वेदी और विजयदेवनरायण साही में से एक हैं। आपने इलाहाबाद विश्वविद्यालय से एम.ए. तथा डी.फिल. की उपाधि प्राप्त की और १९५० में इलाहाबाद विश्वविद्यालय के हिन्दी विभाग में प्राध्यापक के पद पर नियुक्त हो गए। १९८७ में डा॰ गुप्त हिन्दी विभाग के विभागाध्यक्ष पद से सेवा निवृत्त हुए। १९५४ में "नई कविता" के सम्पादन के साथ आरम्भ की गई अपनी साहित्य यात्रा में डा॰ गुप्त ने ३५ ग्रंथों की रचना की। गुप्त जी का निधन २६ मई २००१ में हुआ।


डा॰ गुप्त को उत्तर प्रदेश के भारत भारती (पुरस्कार) तथा मध्य प्रदेश के मैथिलीशरण गुप्त पुरस्कार से सम्मानित किया जा चुका है।

