प्रथम आरोहण

पर्वतारोहण में, किसी पहाड़ की चोटी पर चढ़ने के पहले प्रलेखित सफल प्रयास, या चढ़ाई के दौरान किसी एक विशेष आरोहण मार्ग का पहली बार किया सफल अनुसरण प्रथम आरोहण या पहली चढ़ाई कहलाता है। प्रथम आरोहण हमेशा ही महत्वपूर्ण होता है क्योंकि यह उन वास्तविक जोखिम, अन्वेषण और चुनौतियों से पर्वतारोहियों का सामना करवाता है जो इससे पहले अज्ञात थीं, साथ ही इसके दौरान हुए अनुभव इसके बाद के पर्वतारोहकों का मार्ग भी प्रशस्त करते हैं।
