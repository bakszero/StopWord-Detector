वेस्टजेट

वेस्टजेट एयरलाइन्स कनाडा की एक कम-लागत वाली एयरलाइन्स है जो कि इस देश की अन्य प्रमुख प्रतिद्वंदी एयरलाइन्स के सस्ते विकल्प के रूप मे शुरू की गयी थी. वेस्टजेट युनाइटेड स्टेट्स, युरोप, मेक्सिको, सेंट्रल अमेरिका ओए करेबिअन देशों के १०० से भी अधिक गंतव्यों के लिए नियमित और चार्टर्ड विमान सेवा प्रदान करती है.
१९९६ मे स्थापित यह एयरलाइन्स वर्तमान मे एयर कनाडा के बाद देश की दूसरी सबसे पुरानी एयरलाइन्स है और प्रतिदिन ४२५ उड़ानो के द्वारा ४५००० से भी अधिक यात्रियों की सेवा करती है। २०१३ मे वेस्ट जेट के यात्रियों की संख्या १८.५ मिलियन थी और यह उस समय यात्रियों की संख्या के अनुसार उत्तरी अमेरिका की नौवीं सबसे बड़ी एयरलाइन्स थी. 

वेस्टजेट एक १०,००० से भी अधिक कर्मचारियों वाली सार्वजनिक कंपनी है, फिर भी इसमे कोई कर्मचारी संघ नही है और यह एयरलाइन्स के किसी भी गठबंधन की सदस्य भी नही है. यह बोयिंग ७३७ नेक्स्ट जेनरेशन के तीनो प्रकार के विमानो के अलावा कुछ लंबी दूरी वाले मार्गों पर बोयिंग ७६७ का भी संचालन करती है इसकी सहायक एयरलाइन्स वेस्ट जेट एन्कोर बॉंबर्डियर क्यू ४०० का भी परिचालन करती है. इसका मुख्य कार्यालय कॅल्गरी इंटरनॅशनल एयरपोर्ट के बगल मे ही स्थित है 

२०१५ मे ने अपनी यात्री सेवायों के द्वारा $४.०२९ बिलियन कनेडियन डालर की कमाई की और प्रति शेर आमदनी १९% बढ़कर $२.९२ कनेडियन डालर हो गयी। इसी साल इसे स्काइ ट्रॅक्स द्वारा दुनिया के आठवें और उत्तरी अमेरिका के दूसरे सबसे अच्छे कम लागत वाली विमान सेवा के रूप मे आँका गया। 

वेस्टजेट एन्कोर इसकी एक सहायक क्षेत्रीय एयरलाइन्स है जिसने २४ जून २०१३ को दो बॉंबर्डियर क्यू ४०० ट्विन-टर्बोप्रॉप विमानो के साथ अपनी सेवा शुरू की। 

वर्तमान मे वेस्टजेट और वेस्टजेट एन्कोर उत्तरी और मध्य अमेरिका, युरोप तथा करेबिअन के २० से भी अधिक देशो के लिए १०० से ज़यादा गंतव्यों तक उड़ाने भरती है. इसमे कनाडा के ३६ और युनाइटेड स्टेट्स के २१ शहर शामिल हैं. वेस्ट जेट ओरलांडो और लास वेगास के लिए सबसे अधिक सेवा प्रदान करने वाली कनेडियन एयरलाइन्स है. यह ओरलांडो के लिए कनाडा के विभिन्न शहरों से ११ और लास वेगास के लिए १२ दैनिक उड़ाने संचालित करती है. २००८ के बाद से वेस्ट जेट लास वेगास मे आने वाले यात्रियों की संख्या के अनुसार सबसे बड़ी अंतरराष्ट्रीय एयरलाइन्स है। 

वेस्टजेट करेबिअन देशों के २० और मेक्सिको के ७ गंतव्यों (जिनमे से कुछ एक खास मौसम के लिए) के लिए भी सेवा प्रदान करती है। 

२०१५ मे वेस्ट जेट ने २०१६ के वसंत ऋतु से लंदन के गॅटविक एयरपोर्ट के लिए अपने नये बोयिंग ७६७ विमान के साथ सेवा आरंभ करने की घोषणा की. 

अगस्त २०१६ मे प्राप्त जानकारी के अनुसार वेस्ट जेट के विमान दस्ते मे निम्न ११७ विमान शामिल थे:- 

बोयिंग ७३७-६०० - १३ - जल्द ही इन्हें ७३७ मॅक्स ७ और ८ से बदल दिया जाना है 

बोयिंग ७३७-७०० - ५७- बदलाव के लिए विचार किया जा रहा है

बोयिंग ७३७-८०० - ४३ - 

बोयिंग ७३७-मॅक्स ७ - २५- सितंबर २०१७ मे शामिल होने वाले

बोयिंग ७३७-मॅक्स ८ - ४०- सितंबर २०१७ मे शामिल होने वाले

बोयिंग ७६७-३०० ई आर - ४ 

२००५ मे वेस्टजेट ने पहली बार लाईव टी. वी. के नाम से अपने बोयिंग ७३७-७०० और ८०० विमानों मे मनोरंजन सेवा की शुरुआत की. इस मनोरंजन सेवा के लिए बेल टीवी के सेटिलाइट नेटवर्क का उपयोग किया जाता है और ग्लोबल टीवी, सी टीवी, सी बी एस, सिटी टीवी, ट्री हाउस टीवी, एबीसी, एन बी सी, टी एस एन और एक वेस्टजेट चॅनेल (जिसमे क्षेत्रीय मानचित्र के अनुसार विमान का वरतंन स्थान, जी पी एस से प्राप्त उँचाई और गति दर्शाई जाती है) दिखाया जाता है. २००७/२००८ के शीत ऋतु से वेस्ट जेट ने बोयिंग ७३७-६०० विमानो मे भी लाईव टी. वी. की सेवा आरंभ कर दी. 
