राष्‍ट्रीय पादप जीनोम अनुसंधान संस्‍थान

राष्‍ट्रीय पादप जीनोम अनुसंधान संस्‍थान (National Institute of Plant Genome Research / NIPGR) भारत में पादप जीनोम अनुसंधान का एक अग्रणी संस्‍थान है। इसे पहले 'राष्‍ट्रीय पादप जीनोम अनुसंधान केन्‍द्र' कहा जाता था। इसकी स्‍थापना जैव प्रौद्योगिकी विभाग, भारत सरकार द्वारा भारत की आजादी के 50 वर्ष पूरे होने तथा प्रोफेसर जे सी बोस के जन्‍म वर्षगांठ के अवसर पर की गई थी। औपचारिक घोषणा 30 नवम्‍बर 1997 को की गई थी, इस संस्‍थान को पादप जीनोमिकी के लिए भारत के प्रमुख योगदानकर्ताओं में गिना जाता है। यह आशा है कि आने वाले वर्षों में एनआईपीजीआर के निरंतर प्रयासों से भारत कार्यात्‍मक, संरचनात्‍मक विकास और फसल पौधों सहित पादपों के अनुप्रयुक्‍त जीनोमिकी के क्षेत्र में सामग्री, ज्ञान और प्रौद्योगिकी का सबसे महत्‍वपूर्ण राष्‍ट्रीय और अंतरराष्‍ट्रीय संसाधन संस्‍थान के रूप में उभरेगा।

जीनोमिकी अनुसंधान से प्राकृतिक विज्ञान की विभिन्‍न शाखाओं के बीच एक सेतु बनता है और इसके परिणामस्‍वरूप पिछले 2 दशकों में इसकी कई गुना वृद्धि हुई हैं। सभी जीव विज्ञान अनुसंधान जीनोमिकी से जुड़े हैं और इसके परिणामस्‍वरूप अनाज, शाक, फल, तंतु, पेय पदार्थ, जड़ी बूटी की दवाएं, भैषजिकी और औद्योगिक अणुओं के किफायती उत्‍पादन हेतु आवश्‍यकतानुसार नई फसलों का मार्ग बना है। भूख और कुपोषण के लिए विश्‍व भर में मौजूदा स्थिति और स्‍वस्‍थ जीवन के लिए इसकी आवश्‍यकता को देखते हुए एनआईपीजीआर का लक्ष्‍य जीनोमिकी अनुसंधान की मौजूदा गति से उत्‍पन्‍न इन आशाओं की उपलब्धि में योगदान देने का है।
एनआईपीजीआर की स्‍थापना अनुसंधान, अनुसंधान को प्रोत्‍साहन और संबंधित करने, व्‍यक्तियों को प्रशिक्षण देने तथा पादप जीनोम के अभिज्ञात पक्षों में सूचना संसाधन के रूप में कार्य करने के लिए की गई थी ताकि यह एक अग्रणी पादप जीनोम संस्‍थान बन सके। अनुसंधान कार्यक्रम का लक्ष्‍य पादप जीनोम पर जीनों की व्‍यवस्‍था और खाद्य तथा औद्योगिक फसलों की उच्‍च उत्‍पादकता के लिए उन्‍नत किस्‍में तैयार करने के लिए जीनोम के साथ जीनों की संरचना, अभिव्‍यक्ति और कार्य को समझने में योगदान करना है ताकि उत्‍पादकता की गुणवत्ता बेहतर हो सके। एनआईपीजीआर की स्‍थापना अंतरराष्ट्रीय जीनोमिक अनुसंधान की तीव्र गति को देखते हुए चुनौतियों को पूरा करने के राष्‍ट्रीय प्रयास के एक भाग के रूप में इन फसलों की उपलब्धि में योगदान देने और दीर्घ अवधि आधार पर अवसरों का लाभ उठाने के लिए की गई थी।










