अल्ताई क्राय

अल्ताई क्राय () रूस के साइबेरिया क्षेत्र में स्थित एक 'क्राय' का दर्जा रखने वाला संघीय खंड है। सन् २०१० में की गई एक जनगणना के अनुसार इसकी आबादी २४,१९,७५५ थी। इस क्राय का क्षेत्रफल १,६९,१०० वर्ग किलोमीटर है, जो तुलना के लिए भारत के उड़ीसा और कर्नाटक राज्यों के क्षेत्रफलों के बीच है। दक्षिण से घड़ी की दिशा में घुमते हुए इस क्राय की सरहदें कज़ाख़स्तान, नोवोसिबिर्स्क ओब्लास्त, केमेरोवो ओब्लास्त और अल्ताई गणराज्य से लगती हैं। इस क्षेत्र की अर्थव्यवस्था कृषि-प्रधान है। अल्ताई क्राय की राजधानी ओब नदी के किनारे बसा बरनाऊल () शहर है।

२०१० की जनगणना के अनुसार इस क्राय के ९४% लोग रूसी समुदाय के थे। इसके बाद २% लोग जर्मन मूल के, १.४% यूक्रेनी मूल के, ०.३ काज़ाख़ मूल के, ०.३% तातार मूल के, ०.२% बेलारूसी मूल के और ०.३% अरमेनियाई मूल के थे।

