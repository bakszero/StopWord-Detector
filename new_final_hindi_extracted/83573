राज महाजन

राज महाजन एक भारतीय संगीतकार, गीतकार, अभिनेता, कवि, टीवी होस्ट हैं. वह अपने निजी एल्बम में संगीत-निर्देशन के लिए जाने जाते हैं. कला के सभी क्षेत्रों में कार्य करने वाले राज ख़ासतौर से म्युज़िक एल्बम और विडियो में संगीत निर्देशन के लिए जाने जाते हैं. 2013 में अपने खुद के ही म्युज़िक विडियो “ज़िन्दगी की किताब” से राज ने करियर की शुरुआत की. इसी साल इनकी मुलाक़ात हुई गायक तोची रैना से और दोनों ने मिलकर “तोचीनामा” एल्बम में साथ काम किया. अपने संगीत करियर में राज ने अब तक 100 से ज़्यादा गानों में संगीत दिया है. कई शैलियों और भाषाओँ में काम करने वाले राज के सबसे हिट गानों में शुमार हैं “तेरी याद में माँ” और “बेबी लुकिंग यमी यमी”.

संगीत और मीडिया जगत में अनुपम योगदान के लिए राज महाजन को “कला रत्न अवार्ड”, “सेवा समर्पण अवार्ड”, “राजधानी रत्न अवार्ड” और “मीडिया अचीवर्स अवार्ड” से सम्मानित किया जा चुका है.

साल 2015 में राज ने छोटे परदे पर एक म्युज़िकल शो की मेजबानी की. दिशा टीवी पर प्रसारित होने वाले इस शो का नाम था “म्युज़िक मस्ती विद राज महाजन”.

राज राहगिरी दिवस की प्रथम वर्षगांठ पर डॉ मुक्तेश चंद्र (डीजीपी, गोवा पुलिस, भारत सरकार) के साथ दिल्ली के कनाट-प्लेस में अपनी परफॉरमेंस भी दे चुके हैं.

राज का जन्म दिल्ली के एक माध्यम वर्गीय वैश्य परिवार में हुआ. तीन भाइयों में सबसे छोटे राज ने अपनी प्रारम्भिक शिक्षा लक्ष्मी पब्लिक हायर सीनियर सेकेंडरी स्कूल से की थी. बचपन से ही राज को लिखने और संगीत बनाने का शौक था. राज ने अपना सारा बचपन किताबें पढ़ते हुए और कीबोर्ड पर संगीत का अभ्यास करते हुए बिताया है. इसके अलावा बचपन से ही राज को कवितायें लिखने का जूनून था. संगीत के प्रति अपने झुकाव के चलते ही राज ने ग्रेजुएशन के दौरान पढ़ाई बीच में छोड़ दी थी. राज के बड़े भाई राज्य स्तर के पहलवान रह चुके हैं. राज का  भतीजा पारस गुप्ता भी एक प्रसिद्ध बॉडी बिल्डर है और बॉडी बिल्डिंग में मिस्टर इंडिया का ख़िताब भी जीत चुका है.

अपने माता-पिता की इच्छाओं को पूरा करने के लिए राज ने करियर के शुरूआती दिनों में कई तरह के छोटे-छोटे व्यवसाय किये. साइबर कैफे, कम्प्यूटर टाइपिंग, फोटोस्टेट, एसटीडी बूथ, कचौरी-समोसे की दुकान, खराद मशीन, पान की दुकान पर काम किया. कम उम्र में काम करने के दौरान राज ने अपने अंदर संगीत के जूनून को जिन्दा रखा और इसके  लिए लगातार अभ्यास करते रहे. संगीत की विधिवत शिक्षा न मिलने के बावजूद राज ने खुद से ही अभ्यास किया और साथ-साथ कई गुरुओं के सानिध्य में रहकर संगीत की बारीकियों को समझा.

राज ने खुद साइबर कैफे में इंटरनेट की मदद से ध्वनि-इंजीनियरिंग और संगीत-प्रोग्रामिंग सीखी. राज अपने संगीत और गाने से कैफ़े में आने वाले ग्राहकों का मनोरंजन किया करते थे. बाद में राज को उनके इसी संगीत के आधार पर एक मोबाइल वैल्यू एडेड कम्पनी में नौकरी मिल गई. इसके बाद राज 5 साल तक नौकरी करते रहे.

राज महाजन एक उद्यमी हैं और इसके साथ-साथ दो कंपनियों की स्थापना भी कर चुके हैं. कंपनी अधिनियम एक्ट, 1956 के तहत साल 2008 में बिनाकाटीयून्स मीडिया प्राइवेट लिमिटेड और साल 2011 में मोक्ष म्युज़िक प्राइवेट लिमिटेड कंपनी की नींव रखी. दोनों ही कंपनियां ‘मिनिस्ट्री ऑफ़ कम्पनी अफेयर्स’ के तहत पंजीकृत हैं और मैनेजिंग डायरेक्टर के रूप में दोनों ही कंपनियों की बागडोर राज खुद ही संभाल रहे हैं.

बिनाकाटीयून्स आईटी के क्षेत्र में एक अग्रणी कम्पनी है. इसके साथ ही इस कम्पनी का नाम ‘डिजिटल सामग्री एकत्रीकरण’ में भी सबसे आगे है. बिनाकाटीयून्स दसूरे रिकॉर्ड लेबल से कंटेंट एकत्र कर दूरसंचार ऑपरेटरों, वेब रेडियो सेवा, अनुप्रयोगों और डिजिटल संगीत स्टोर तक सामग्री प्रदान कराती है.

मोक्ष म्युज़िक भारत में स्थित एक रिकॉर्ड लेबल कम्पनी और प्रोडक्शन हाउस है. इसका काम संगीत और विडियो उत्पादन करना है. अब तक मोक्ष म्युज़िक लगभग 13 प्रकार की भाषाओँ और विभिन्न शैलियों में 1000 से भी ज़्यादा गीतों का उत्पादन कर रिलीज़ कर चुका है. इसके साथ-साथ कम्पनी प्रतिभा बढ़ाने और कलाकार प्रबंधन में सक्रिय है. हर माह 3 लाख से भी ज़्यादा लोग मोक्ष म्युज़िक के संगीत को पूरी दुनिया में सुनते हैं.

साल 2015 में राज एक म्युज़िकल टीवी शो 'म्युज़िक मस्ती विद राज महाजन' में छोटे पर्दे पर मेजबानी भी कर चुके हैं. शो का प्रसारण भारत और विदेशों में दिशा टीवी पर हर रविवार को रात 10 बजे (भारतीय समयानुसार) किया जाता था. शो के फॉर्मेट के अनुसार हर हफ्ते एक नई हस्ती शो में आती और अपनी ज़िन्दगी के अनछुए पहलूओं पर बात करती. बातचीत के दौरान चित्रहार भी दिखाए जाते थे.

इस शो से जुड़ने वाली कई हस्तियाँ थी :

राज महाजन डांस बेस्ड शो “डांसिंग वॉर” में भी नज़र आ चुके हैं. अंकन सेन और रक्षा गुप्ता इस शो से मास्टर के रूप में जुड़े. शो का प्रसारण हर रविवार दोपहर एक बजे साधना टीवी पर किया जाता है.

राज का नाम बिग बॉस 10 में जाने के लिए चर्चा में है.

संगीत निर्देशक के रूप में
राज ने ज़िन्दगी की किताब से अपना सिंगिंग डेब्यू किया, जिसे उन्होंने लिखा भी खुद था. इसके अलावा राज ने महामृत्युंजय मन्त्र को भी अपनी आवाज़ दी है.

राज महाजन ने कई म्युज़िक विडियो में बतौर एक्टर अभिनय भी किया है. नीचे उनके द्वारा अभिनीत कुछ म्युज़िक विडियो के नाम :

