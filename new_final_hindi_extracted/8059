अनदर सिण्ड्रैला स्टोरी (२००८ चलचित्र)

अनदर सिण्ड्रैला स्टोरी ( अर्थ: एक अन्य सिण्ड्रैला कहानी) २००८ का एक रोमाण्टिक हास्य चलचित्र है। इसका निर्देशन डैमन सैण्टोस्टीफ़ैनो द्वारा किया गया था और प्रमुख भूमिका में सेलिना गोमेज़ और ड्रियू सीलि हैं। यह चलचित्र १६ सितम्बर २००८ को डायरैक्ट-टू-डीवीडी रिलिज़ किया गया था। यह चलचित्र २००४ में निर्मित अ सिण्ड्रैला स्टोरी नामक चलचित्र का सीक्वल (उत्तरकथा) था।

यह चलचित्र सिण्ड्रैला परी कथा नामक कहानी का आधुनिक रूपान्तरण है जिसमें मैरी सैण्टियागो (सैलिना गोमेज़) एक हाई स्कूल छात्रा है जिसकी महत्वाकांक्षा एक डान्सर बनने की है और सिण्ड्रैला की भूमिका में है। टैमी (जैसिका पार्कर कैनैडी) जो मैरी की सहेली है उसकी फ़ेयरी गॉडमदर है, डॉमिनीक ब्लैट (जेन लिंच) ने सौतेली माँ की भूमिका निभाई है, ब्रिट (ऐमिली पर्किन्स) और ब्री (कैथरीन इसाबैल) ने सौतेली बहनों की भूमिका निभाई है और जोई पार्कर (ड्रियू सीलि) ने राजकुमार की भूमिका निभाई है। स्कूल डान्स ने बॉल ने और काँच की जूती को ज़्यून ने प्रतिस्थापित किया है।


