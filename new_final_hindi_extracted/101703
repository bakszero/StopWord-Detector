विवाह गोदान

गौ पवित्रता और परमार्थ परायणता की प्रतीक है। कन्या पक्ष वर को ऐसा दान
दें, जो उन्हें पवित्रता और परमार्थ की प्रेरणा देने वाला हो। सम्भव हो,
तो कन्यादान के अवसर पर गाय दान में दी जा सकती है। वह कन्या के व उसके
परिवार के लोगों के स्वास्थ्य की दृष्टि से उपयुक्त भी है। आज की स्थिति
में यदि गौ देना या लेना असुविधाजनक हो, तो उसके लिए कुछ धन देकर गोदान की
परिपाटी को जीवित रखा जा सकता है। क्रिया और भावना- कन्यादान करने वाले
हाथ में सामग्री लें। भावना करें कि वर-कन्या के भावी जीवन को सुखी
समुन्नत बनाने के लिए श्रद्धापूवर्क श्रेष्ठ दान कर रहे हैं।
मन्त्रोच्चार के साथ सामग्री वर के हाथ में दें।

ॐ माता रुद्राणां दुहिता वसूनां, स्वसादित्यानाममृतस्य नाभिः।
प्र नु वोचं चिकितुषे जनाय मा, गामनागामदितिं वधिष्ट॥ -ऋ०८.१०.१.१५,
पार०गृ०सू० १.३.२७
