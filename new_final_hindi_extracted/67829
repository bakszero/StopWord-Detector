इंदिरा पोइंट

इंदिरा पोइंट (Indira Point) भारत के निकोबार द्वीपसमूह के बड़े निकोबार द्वीप पर स्थित एक गाँव है। यह भारत का दक्षिणतम बिन्दु भी है। यहाँ एक प्रकाशस्तम्भ स्थित है। प्रशासनिक रूप से यह लक्ष्मीनगर पंचायत के अधीन है।

यह बिन्दु पहले पिग्मेलियन पोइंट और पार्सन्स पोइंट के नाम से जाना जाता था। ३० अप्रैल १९७२ को यहाँ प्रकाशस्तम्भ का उद्घाटन हुआ। १९ फ़रवरी १९८४ में उस समय की भारतीय प्रधानमंत्री इंदिरा गांधी यहाँ आई थी तो स्थानीय सांसद ने इस स्थान का नाम बदलने की बात करी थी। श्रीमती गांधी की मृत्योपरांत १० अक्तूबर १९८५ में इसका नाम इंदिरा पोइंट रखा गया। दिसम्बर २००४ में हिन्द महासागर भूकम्प और सूनामी में यहाँ का भूगोल बदल गया और इंदिरा पोइंट की ऊँचाई ४.२५ मीटर कम हो गई।

