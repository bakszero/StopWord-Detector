नेताजी सुभाष राष्ट्रीय क्रीड़ा संस्थान, पटियाला

नेताजी सुभाष राष्ट्रीय क्रीडा संस्थान पटियाला में स्थित एशिया का सबसे बड़ा खेल संस्थान है। यह भारतीय खेल प्राधिकरण का शैक्षणिक संस्थान है। पहले इसका नाम 'राष्ट्रीय खेल संस्थान' था।

यह संस्थान 268 एकड़ के क्षेत्र में बना हुआ है। इस संस्थान में शैक्षणिक कार्यक्रमों तथा खेल प्रशिक्षण की विशाल सुविधायें हैं और विद्यार्थियों, राष्ट्रीय खिलाड़ियों तथा प्रशिक्षकों को सुविधाजनक ठहराने के लिये चार छात्रावास हैं। संस्थान में 115 कमरे हैं जिनमें कार्यालय, पुस्तकालय, संग्रहालय, क्लास रूम तथा स्टाॅफ क्लब बनाये गये हैं। 


