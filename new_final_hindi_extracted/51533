पहियाकुर्सी

पहियाकुर्सी, एक पहियों से युक्त कुर्सी है। पहियाकुर्सी विभिन्न रूपों में आती है। हस्तचालित पहियाकुर्सी को जहां इस पर बैठा व्यक्ति इसके पहियों को हाथों से धकेल कर आगे बढाता है वहीं मोटर चालित कुर्सी को विद्युत ऊर्जा के माध्यम से चलाया जाता है। कुर्सी के पीछे अक्सर इसे आगे या पीछे धकेलने के लिए हत्थे लगे होते हैं ताकि कोई और इसे धकेल सके। पहियाकुर्सी आमतौर पर बीमारी, चोट या विकलांगता के कारण चलने में असमर्थ लोगों द्वारा प्रयोग की जाती है। 
