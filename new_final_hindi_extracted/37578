तापयुग्म

दो भिन्न धातुओं के जोड़ (junction) को तापयुग्म (thermocouple) कहते हैं। यह जंक्शन जितना ही अधिक ताप पर होता है उन दो धातुओं के खुले सिरों के बीच उतना ही अधिक विभवान्तर प्राप्त होता है। यही इसके कार्य करने का आधारभूत सिद्धान्त है। तापमापन एवं ताप नियंत्रण के लिये इसका खूब प्रयोग किया जाता है। इसका उपयोग उष्मा को विद्युत उर्जा में बदलने के लिये भी किया जा सकता है।

तापयुग्म बहुत सस्ते होते है। ये विस्तृत परास (रेंज) के ताप मापने के लिये उपयुक्त हैं। इनके द्वारा लगभग १ डिग्री सेल्सियस तक परिशुद्धता से ताप मापा जा सकता है। 

तापयुग्म में जो धातुएँ प्रायः प्रयोग की जाती हैं उनके लिये उत्पन्न विभव तापान्तर (ΔT) के लगभग समानुपाती होता है। यह एक सीमित ताप तक के लिये सही है। किन्तु इस 'समानुपाती रेंज' के बाहर शुद्धतापूर्वक ताप मापना हो तो अधिक परिशुद्ध अरैखिक ताप-वोल्तता सम्बन्ध का सहारा लेना पड़ता है जो निम्नलिखित है-

formula_1

विभिन्न धातुओं के लिये गुणांक a के मान n के 0 से 5 और 13 के बीच में दिये जाते हैं। आजकल के तापमापी युक्तियों में उपरोक्त समीकरण डिजिटल कन्ट्रोलर में या 'लुक-अप टेबल' में भण्डारित होता है जबकि पुरानी तापमानी युक्तियों में एनालॉग परिपथ द्वारा इसे लागू किया जाता था।

निम्नांकित सारणी विभिन्न प्रकार के तापयुग्मों के गुण प्रदर्शित कर रही है। 


