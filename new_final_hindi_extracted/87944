भाई वीर सिंह

वीर सिंह विलक्षण व्यक्तित्व के स्वामी थे। वे भारतीय साहित्य का केंद्रीय धुरी थे। बाहरी प्रदेशों से आने वाले विद्वान जब पंजाब आते तो दो शख्सियत को मिलते थे, जिनमें डॉ॰ मोहम्मद इकबाल व भाई वीर सिंह शामिल हैं। पुरातन हस्त लिखित खरड़ों की संभाल में इनका अहम योगदान रहा है। इनकी रचनाएँ उस दौर में आई, जब सिक्ख धर्म व राजनीति तथा पंजाबी भाषा पर अंग्रेजों और हिंदुओं की ओर से इतने जोरदार हमले हो रहे थे कि सिक्ख अपने जीवन मूल्यों पर ही संदेह करने लगे थे। अपनी सशक्त लेखनी से भाई वीर सिंह ने सिक्खों के उत्साह, दर्शन व आदर्शों को बढ़ावा दिया और पंजाबी भाषा के लिए सम्मान अर्जित करके इसे साहित्यिक माध्यम का दर्जा दिलाया। उनके दर्शन का सार यही है कि मनुष्य अपने अभिमान या अहंकार पर विजय पाये बिना ईश्वर को नहीं जान सकता। एक बार अहं पर विजय प्राप्त कर ली, तो मनुष्य भगवान के हर रूप और भाव को समझने लगेगा। 

भाई वीर सिंह ने 1899 में अमृतसर में एक साप्ताहिक अखबार निकाला, जिसका नाम था "खालसा समाचार"। यह आज भी प्रकाशित हो रहा है। उनके उपन्यासों में 17 वीं शताब्दी के गुरु गोविंद सिंह के जीवन पर आधारित उपन्यास कलगीधर चमतहार (1935) और सिक्ख धर्म के संस्थापक की जीवन कथा गुरु नानक चमतहार, दो संस्करण (1936, गुरु नानक की कथाएँ) शामिल हैं। सिक्ख दर्शन, सिक्खों के युद्ध कौशल तथा शौर्य के बारे में है। उनके अन्य उपन्यासों में सुंदरी (1943), बिजय सिंह (1899) और बाबा नौध सिंह (1949) प्रमुख हैं। उन्होने पंजाबी में अबतक अपरिचित छोटी बाहर और मुक्त छंद जैसी विधाओं का प्रयोग किया। उनकी कविता द विजिल (चौकसी) मरणोपरांत प्रकाशित हुयी। पंजाब विश्वविद्यालय ने उनके साहित्यिक योगदान के लिए उन्हे डॉक्टरेट की मानद उपाधि से सम्मानित किया। जनवरी 2008 में वारिस शाह फाउंडेशन के द्वारा उनके जीवन काल की रचनाओं का संकलन प्रकाशित किया है।
