काज़ान

काज़ान () रूस के तातारस्तान गणतंत्र खंड की राजधानी और सबसे बड़ा शहर है। यह रूस का आठवाँ सबसे अधिक आबादी वाला नगर है। काज़ान रूस के यूरोपीय भाग में वोल्गा नदी और काज़ानका नदी के संगम पर स्थित है। इस शहर में रूसी ईसाई और तातार मुस्लिम लोग दोनों बसते हैं। सन् २००५ में काज़ान शहर की स्थापना की १०००वीं सालगिरह मनाई गई। शहर के बीच का काज़ान क्रेमलिन (क़िला) काज़ान का सबसे जाना-माना स्थल है और इसके बीच में स्थित टूटी हुई क़ुल​ शरीफ़ मस्जिद का नवनिर्माण करवाकर इसका भी २००५ में उदघाटन हुआ। यह अब यूरोप की सबसे बड़ी मस्जिद है।

ऐतिहासिक रूप से यह शहर कभी मंगोल सेनाओं के वंशजों की काज़ान ख़ानत का केंद्र हुआ करता था लेकिन सन् १५५२ में रूस के त्सार (सम्राट) ईवान भयानक ने इस क्षेत्र पर धावा बोला और इस शहर को हमेशा के लिए रूस के अधीन कर लिया। उसने भूतपूर्व ख़ान के किले के खँडहर-स्थल पर एक नया क़िलेनुमा निर्माण किया जिसे रूसी भाषा में 'क्रेमलिन' कहा जाता है।

काज़ान का मौसम ठंडा है। यहाँ सर्दियाँ लम्बी होती हैं (जनवरी औसत तापमान: −१०.४ °सेंटीग्रेड) और गर्मियाँ छोटी (जुलाई औसत तापमान: २०.२ °सेंटीग्रेड)।

