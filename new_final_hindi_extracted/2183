कंपन पट्टी

कंपन पट्टी या रंबल स्ट्रिप्स, एक सड़क सुरक्षा विशेषता है जो किसी असावधान चालक को स्पर्श कंपन और गड़गड़ाहट की आवाज द्वारा संभावित खतरे के प्रति सचेत कर देती है। यह कंपन किसी वाहन के पहियों के माध्यम से उसकी काया में एक गड़गड़ाहट की ध्वनि के साथ प्रेषित होता है। कंपन पट्टी को आमतौर पर यातायात की दिशा में, मध्यरेखा या फिर किसी सड़क के किनारे लगाया जाता है। यह किसी असावधान वाहन चालक यदि वो अपनी यातायात लेन को छोड़कर दूसरी लेन में जाता है या फिर आगे आने वाले संभावित खतरे के प्रति सचेत कर देती है।
