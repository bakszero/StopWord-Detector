नैरोबी के शॉपिंग मॉल में गोलाबारी

नैरोबी के शॉपिंग मॉल में गोलाबारी वो आतंकवादी घटना है जिसमें कीनिया की राजधानी नैरोबी के वैस्टगेट शॉपिंग मॉल में 21 सितम्बर 2013 की दोपहर (स्थानीय समय अनुसार) को कम से कम 59 लोगों को इस्लामिक आतंकवादियों ने गोलीबारी द्वारा मार दिया था।

वैस्टगेट मॉल नैरोबी के प्रमुख शॉपिंग मॉल में से एक है जो अमीर कीनियाई नागरिकों और प्रवासियों के बीच लोकप्रिय है, हमले के समय जहाँ एक हजार के करीब खरीददार मौजूद थे। आतंकियों ने मॉल पर ग्रेनेड फेंके और राइफलों से गोलीबारी की। हमले में 59 लोगों की मौत हुई व कई को मॉल के अंदर ही बंधी बना लिया गया।

आतंकी संगठन अल-शबाब ने हमले की जिम्मेदारी लेते हुए कहा कि यह 2011 में कीनियाई सेना द्वारा सोमालिया में घुसकर चलाए गए अभियान का जवाब है। सोमालिया के दक्षिण में क़रीब चार हज़ार सैनिक कीनिया की सरकार ने भेजे हुए हैं जहाँ वो चरमपंथियों के ख़िलाफ़ युद्ध छेड़े हुए हैं। संघठन ने ऐसे और हमले करने की धमकी भी दी।
