मौलिक विज्ञान प्रकर्ष केन्द्र

मौलिक विज्ञान प्रकर्ष केन्द्र (Centre for Excellence in Basic Sciences या UM-DAE CBS) मुम्बई विश्वविद्यालय से सम्बद्ध एक स्वायत्त संस्थान है जिसकी स्थापना भारत सरकार के परमाणु ऊर्जा विभाग द्वारा मुम्बई विश्वविद्यालय के भीतर की गयी है। इस संस्थान में स्नातक स्तर की शिक्षा और अनुसन्धान होता है। संस्थान १७ सितम्बर २००७ को स्थापित हुआ था। वर्ष २०१६ में इसे भारत सरकार के परमाणु ऊर्जा विभाग द्वारा 'वित्तपोषित संस्थान' (Aided Institution) का दर्जा दिया गया।

