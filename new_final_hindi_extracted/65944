स्वप्ना पाटकर

डा० स्वपना पाटकर (जन्म १६ अप्रैल १९८२)) एक भारतीय लेखिका, गीतकार, फिल्म निर्माता, उद्यमी, एवं मनोचिकित्सक हैं, जो मुख्यत: हिंदूहृदय सम्राट शिवसेना प्रमुख बालासाहेब ठाकरे के जीवन पर आधारित २०१५ की मराठी भाषा फिल्म "बालकडू" के लिए बतौर निर्माता के तौर पर जानी जाती हैं। वे "जीवन फंडा, आनंदी जीवनाची गुरूकिल्ले" नामक पुस्तक की लेखिका एवं मनोचिकित्सक संस्थान "माइंडवर्क्स ट्रेनिंग सिस्टम" की कार्यकारिणी निर्देशक हैं।

स्वपना पाटकर आर्टस से समाज शास्त्र मे स्नातक (बी.ए.) एवं मनोविज्ञान व धर्म में परास्नातक (एम.ए.) किया हैं। बाद मे इग्नू से मनोविज्ञान में मास्टर ऑफ साइंस की डिग्री प्राप्त की। इन्होंने मीडिया प्रंबधन मे एम.बी.ए. और हार्वर्ड बिजनेस स्कूल से स्पिरिच्युअलिटी इन बिजनेस विषय पर पीएचडी किया हैं। वें शिवसेना प्रवक्ता एवं राज्य सभा सांसद संजय राउत की बेटी हैं।

स्वपना पाटकर ने सन २०१५ में शिवसेना संस्थापक एवं प्रख्यात राजनीतज्ञ बाल ठाकरे के जीवन और उनके आदर्श व मूल्यो पर आधारित फिल्म का निर्माण किया, जिसे मराठी दर्शको द्वारा अत्यधिक सराहना मिली। इन्होंने बालकडू में गीत भी लिखे है। वें द रॉयल मराठा एंटरटेनमेन्ट नामक प्रोडक्शन हाउस की मुख्य प्रबंध निर्देशक हैं। फिलहाल वें अपनी आगामी फिल्म के लिए कार्यरत हैं। 

डॉ॰ पाटकर एक जानी मानी उद्यमी भी हैं, जो मुंबई स्थित प्रसिद्ध रेस्ट्राँ "सैफ्रॉन १२" की संस्थापक हैं, जिसकी स्थापना २०१३ में हुआ। 
वर्ष २०१३ में अमेय प्रकाशन द्वारा इनकी पुस्तक "जीवन फंडा, आनंदी जीवनाची गुरूकिल्ले" प्रकाशित हुई। वे हार्वर्ड जरनल, सामना, मराठी माटी, बी पॉजिटिव मैगजिन जैसे कई पत्र- पत्रिकाओ के लिए लेख लिखती हैं। 

