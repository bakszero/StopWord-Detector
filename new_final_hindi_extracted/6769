रोसेटा (अंतरिक्ष यान)

रोसेटा () यूरोपीय अंतरिक्ष अभिकरण का एक अंतरिक्ष यान है जिसे २ मार्च २००४ को पृथ्वी से छोड़ा गया था। इसका ध्येय ६७पी/चुरयुमोव-गेरासिमेंको () नामक धूमकेतु के समीप पहुँचकर उसका अध्ययन करना है। यह यान सन् २०१४ के मध्य में उस धूमकेतु तक पहुँचेगा और फिर उसके इर्द-गिर्द कक्षा में परिक्रमा करेगा। १० नवम्बर २०१४ को इस से एक छोटा-सा फाईले () नमक शोध-यान धूमकेतु की सतह पर उतारकर और क़रीब से उसका अध्ययन करेगा।

धूमकेतु तक पहुँचने के लिए रोसेटा यान को हमारे सौर मंडल के क्षुद्रग्रह घेरे को पार करना ज़रूरी था। इसने सितम्बर २००८ में क्षुद्रग्रह २८६७ श्टाइन्स​ () को और जुलाई २००८ में २१ ल्यूटीशीया () को पास से देखा। जून २०११ से इस यान को एक निद्रा अवस्था में डाल दिया गया जिस दौरान यह चुप-चाप अपने लक्ष्य की ओर बढ़ रहा है।

