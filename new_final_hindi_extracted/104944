क्रातेर (बासन)

क्रातेर (यूनानी: κρατήρ) प्राचीन यूनान में मदिरा और पानी मिलाने के लिए इस्तेमाल होने वाला एक बड़ा बासन हुआ करता था।

यूनानी सभाओं में क्रातेर कमरे के बिलकुल बीच में रख दिए जाते थे और उनमें सही मात्रा में गाढ़ी मदिरा और पानी मिला दिए जाते थे ताकि यह मिश्रण पीने योग्य हो जाए। भरने के बाद क्रातेर बहुत भारी होते थे और उन्हें हिलाना मुश्किल था। जब सभा होती थी तो नौकर क्रातेर से सुराहियों में मदिरा भर के मेहमानों के ख़ाली प्याले भरा करते थे। यह रिवाज इतना प्रचलित था के आधुनिक यूनानी में गाढ़ी मदिरा का नाम ही "क्रासि" (κρασί) पड़ गया है। क्योंकि क्रातेर के मुख चौड़े और खुले थे इसलिए कुम्हार इन्हें बनाते हुए अन्दर और बाहर दोनों तरफ से ऊंचे तापमान की भट्टी में बनाते थे। ऊंचा तापमान रखने से कुम्हारी मिटटी पिघल कर शीशे के पदार्थ बना देती है। क्रातेर अन्दर और बहार से ऐसे होते थे ताकि देखने में आकर्षक हों।

प्राचीन यूनानी भाषा में "केरान्निमी" (κεράννυμι) एक क्रिया है जिसका अर्थ मिश्रण करना होता है। क्रातेर शब्द इसी से जन्मा है। विश्व की कई आधुनिक भाषाओँ में क्रेटर (अंग्रेज़ी: crater) शब्द प्रयोग होता है जिसका अर्थ है "किसी सतह पर विस्फोट से बना हुआ बड़ा गोलाकार गड्ढा"। अगर इन गड्ढों को देखा जाए तो इनकी शक्ल क्रातेर की अन्दर की लगती है, इसीलिए क्रेटर नाम प्रचलित हो गया। ध्यान रहे के "केरान्निमी" (κεράννυμι) का मूल शब्द आदिम-हिन्द-यूरोपीय भाषा में "क्रा" माना जाता है, जिसका अर्थ था "मिश्रण करना"। इस शब्द का संस्कृत में वंशज सजातीय शब्द "च्रा" या "चरा" है जिसका अर्थ है "पकाना" (यानि "पकाने के लिए मिश्रण करना")।

