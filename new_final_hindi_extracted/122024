पोतोसी

पोतोसी (स्पेनिश: Potosí) दक्षिणी अमरीका के देश बोलिविया के पोतोसी राज्य की राजधानी है। पोतोसी ४,०९० मीटर (यानि १३,४२० फ़ुट) की ऊँचाई पर स्थित है और विश्व के सबसे ऊंचे शहरों में इसकी गिनती होती है। पोतोसी शहर "सेर्रो दे पोतोसी" (Cerro de Potosí) नाम के पर्वत के चरणों में बसा हुआ है। इस पहाड़ को "सेर्रो रिको" (Cerro Rico) भी कहते हैं जिसका अर्थ है "धनवान पहाड़"। सेर्रो रिको में बहुत बड़ी चांदी की खान है जिस से कई शताब्दियों से चांदी निकाला जा रहा है। पोतोसी शहर इसी चांदी के कारण प्रसिद्ध है। उन्नीसवी सदी तक जब स्पेन का इस क्षेत्र पर राज था, यही खान स्पेन के सबसे बड़े चांदी के स्रोतों में से थी। सेर्रो रिको पहाड़ की ऊंचाई समुद्रतल से ४,८२४ मीटर (या १५,८२७ फ़ुट) ऊपर है।

