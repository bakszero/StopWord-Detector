ताज कोरोमंडल

ताज कोरोमंडल चेन्नई, तमिल नाडु, भारत मे स्थित एक पाँच सितारा होटेल है। कोरोमंडल तट के नाम पर बना हुआ ऑर हाकाप तथा आई. एस, ओ. १४००१ द्वारा प्रमाणित इस होटेल की स्थापन १९७४ मे हुई थी. ताज ग्रूप ऑफ होटेल्स की सहभागी संस्था ओरिएंटल होटेल्स लिमिटेड के पूर्ण स्वामित्व वाला यह होटेल कंपनी के लक्जरी होटेल्स अनुभाग मे गिना जाता है. 

सन २००० मे ले रॉयल मेरीडिएन के खुलने से पहले ताज कोरोमंडल चेन्नई शाहर का पहला और एक मात्र लक्जरी होटेल माना जाता था। 

यह होटेल नूनगम्बक्कम मे ब्रकतंबल स्ट्रीट से सटे हुए ३७, महात्मा गाँधी रोड पर स्थित है. 

७० के दशक के आरंभ मे एक जर्मन कंपनी जर्मन तेलेरड मे एग्ज़िक्युटिव डाइरेक्टर के पद पर कार्यरत डी. एस. रेड्डी ने नूनगम्बक्कम हाइ रोड पर स्थित अपने बंगले 'चिपस्टीड' की ज़मीन पर एक पाँच सितारा होटेल के निर्माण की बात सोची. उन्होने ए. बी. केरकेर के साथ एक साझेदारी बनाई और १९७१ के आरंभिक महीनो मे इस परियोजना पर काम शुरू कर दिया गया. इस होटेल का उद्घाटन १४ एप्रिल, १९७४ को किया और इसके साथ ही ताज ग्रूप ऑफ होटेल्स के मेट्रोपोलिटन होटेल्स शृंखला की शुरुआत हुई. 

इस होटेल का नाम कोरोमंडल तट (जिस पर चेन्नई शाहर बसा हुआ है) के नाम पर रखा गया था. इसके नाम का संबंध कोरोमंडेल वृक्ष (संस्कृत मे कल्पवृक्ष) से भी है जो मिथकीय रूप से अपने छाँव मे खड़े हर व्यक्ति की मनोकामना पूरी करने वाला माना जाता है. अतः इस होटेल के नामकरण के पीछे एक आशय यह भी था कि इसके अंदर प्रवास करने वाले हर आगंतुक की चेन्नई आगमन से जुड़ी हुई मनोकामना पूरी हो सके. इसी तथ्य को रेखांकित करने के लिए होटेल के संगमरमर से बने बाह्य मुहार पर इस वृक्ष को दर्शाया गया है. 
११९६ मे सदर्न स्पाइस नाम के रेस्तराँ की शुरुआत की गयी। 

ताज कोरोमंडल चेन्नई मे ११ सूयीट सहित कुल २१२ कमरे हैं. सुपीरियर रूम करीब ३०० वर्ग फीट के आकार वाला है. ताज क्लब रूम उपर के दो तलो पर अवस्थित हैं। द रॉयल सूयीट सबसे उपरी तल पर है और इसमे दो शयन कक्ष, दो स्नान कक्ष और एक निजी टेरेस बना हुआ है जिससे पूरे शाहर का अवलोकन किया जा सकता है. इसमे एक जक्यूज़ी, एक अतिरिक्त आगंतुक स्नान कक्ष और एक अलग भोजन क्षेत्र भी है. दीवालों पर तीन तरफ़ लगे हुए दर्पनो वाले शृंगार कक्ष सहित इसका कुल क्षेत्रफल करीब १५०० वर्ग फीट है. इस मे रुकने वाले अतिथि को ताज क्लब की सभी सुविधाएँ और सेवाएँ उपलब्ध रहती हैं.

इस होटेल मे मौजूद रेस्तराँ मे शामिल हैं - आनिस —एह २४-घण्टे खुला रहने वाला कॉफी शॉप और मल्टी क्विज़ीन रेस्तराँ, चिपस्टीड —एक लाउंज बार, टी लाउंज - जिसमे दुनिया भर के चुनिंदा चाय बागानो से लाई गयी विभिन्न प्रकार की चाय पी जा सकती है, गोलडेन ड्रॅगन - शज़ेछुआन और कांडोनेसए विशेषता वाला रेस्तराँ, सदर्न स्पाइस - जिसमे भारत के चार दक्षिणी राज्यो के सभी व्यंजन मिलते हैं और द प्रेगो - इटॅलियन खाने का रेस्तराँ। 

ताज कोरोमंडल मे ठहरने वाले कुछ नामचीन हस्तियों मे शामिल हैं- क्वीन एलिज़ाबेथ द्वितीय, द डूक ऑफ यॉर्क, इटॅलियन प्राइम मिनिस्टर रोमानो प्रोदी, पूर्व अमेरिकी राष्ट्रपति जिम्मी कार्टर तथा बिल क्लिंटन, फेस्टस गोन्टेबन्ये मोगा, माड ओलोफस्सों, जॅकी चान, जेफ्फ्री आर्चर, हिलरी क्लिंटन और जापान के सम्राट आकिहीटो तथा साम्राज्ञी मिशिको 
