किम प्लॉफ्कर

किम लेज्ली प्लॉफ्कर (Kim Leslie Plofker ; 25 नवम्बर 1964) एक अमेरिकी गणित-इतिहासकार हैं। प्राचीन भारतीय गणित पर उन्होने विशेष कार्य किया है। उन्होने ब्राउन विश्वविद्यालय से १९९५ में डेविड पिंग्री (David Pingree) के शोधनिर्देशन में पीएचडी की। डेविड पिंग्री स्वयं भारतीय गणित के इतिहास के विषेषज्ञ थे। किम के पीएच डी का विषय था - मध्यकालीन खगोलीय संस्कृत ग्रन्थों में साइन फलनों के रूपान्तरण द्वारा गणितीय सन्निकटन (Mathematical approximation by transformation of Sine Functions in Medieval Astronomical Sanskrit text)। 

१९९० के दशक में वह दक्षिण एशियाई पाण्डुलिपियों के लिए अमेरिकी समिति की निदेशिका थीं। वहाँ वे पाठों की तुलना के लिए प्रोग्राम के विकास से भी जुड़ीं थीं। 

