एयर बाल्टिक

ए एस एयर बॉल्टिक कॉर्पोरेशन, एयर बाल्टिक के रूप मे संचालित, लॅट्विया की राजकीय विमान सेवा है. एक निम्न श्रेणी वाली इस विमान सेवा का मुख्य आधार स्थान रिगा इंटरनॅशनल एयरपोर्ट पर है और इसका मुख्य कार्यालय लॅट्विया की राजधानी रिगा के मारूपीए म्यूनिसिपॅलिटी मे स्थित रिगा इंटरनॅशनल एयरपोर्ट मे है। ३० नवंबर २०११ के बाद से ही यह पूर्ण रूप से सरकारी नियंत्रण वाली विमान सेवा है। एयर लिटुआनईका और एसटोनियन एयर के क्रमशः जून और नवंबर २०१५ मे बंद हो जाने क बाद यह (नोर्दिका के साथ) बाल्टिक देशो की केवल दो बची हुई राजकीय विमान सेवायों मे से एक है.

इसकी स्थापना २८ अगस्त १९९५ को सकॅनडिनेवियन एयरलाइन्स (एस.ए.एस.) और लॅट्विया सरकार के मध्य एक संयुक्त उद्यम के रूप मे हुई थी. इसकी औपचारिक संचालन १ अक्तूबर १९९४ से शुरू हुआ जब एयर बाल्टिक के पहले विमान - एक साब ३४०- को रिगा एयरपोर्ट मे उतरा गया और इसी दिन एयर बाल्टिक ने अपनी पहली यात्री सेवा भी शुरू कर दी। 

१९९६ मे एयर बाल्टिक का पहला एव्रो आर जे ७० विमान सेवारत हुआ और यह सकॅनडिनेवियन एयरलाइन्स के फ्रीक्वेंट फ्लाइयर क्लब का एक साझेदार बना. १९९७ मे इसके मालवाहक सेवा की शुरुआत हुई और 

१९९८ मे इसका पहला फॉक ५० विमान बेड़े मे शामिल किया गया. 

१९९९ मे एयर बाल्टिक एक जॉइंट स्टॉक कंपनी बन गयी. इससे पहले यह एक लिमिटेड लाइयबिलिटी कंपनी के रूप मे कार्यरत थी. इसी साल सभी साब 340 विमानो को फॉक ५० से बदल दिया गया। सितंबर १९९९ मे यह एयरलाइन युरोपियन एवियेशन ऑपरेटिंग स्टॅंडर्ड्स का पूर्ण रूप से पालन करने लगा. एयर बाल्टिक ने नये सहस्राब्दी का स्वागत नये गणवेश (यूनिफॉर्म) के साथ किया और रिगा एयरपोर्ट पर एक मालवाहक केंद्र भी काम करने लगा. 

२००३ मे इसके उड़ान दस्ते मे पहला बोयिंग ७३७-५०० विमान शामिल किया गया और १ जनवरी २००४ से एयर बाल्टिक ने लितुयेनिया की राजधानी विलिनीऊस से पाँच गंतव्यों के लिए सेवाएँ शुरू कर दी. 

एयर बाल्टिक का एस.ए.एस. के साथ गहरा रिश्ता है और यह एस.ए.एस. के आधार केंद्रो कोपेनहेगन, ओस्लो और स्टॉकहोल्म के लिए नियमित रूप से उड़ाने संचालित करता है. पूर्व मे एयर बाल्टिक एस.ए.एस. के फ्रीक्वेंट फ्लाइयर प्रोग्राम यूरो बोनस का भी भागीदार था पर अब इसने पिन्स के नाम से अपना खुद का प्रोग्राम शुरू कर दिया. एयर बाल्टिक कुछ उत्पाद और सेवाएँ - जैसे कि समन्वित समय सारिणी और साझा एयरपोर्ट लाउंजस - अब भी एस.ए.एस. के साथ साझा करती है. एयर बाल्टिक एयरलाइन्स के किसी भी गठबंधन का सदस्य नही है परंतु स्टार अलाइयेन्स के कई सदस्यों से साथ कुछ दूसरे एयरलाइन्स के साथ भी इसका कोडशेयर समझौता है. 

२००९ मे एस.ए.एस. ने एयर बाल्टिक मे अपनी संपूर्ण भागीदारी (४७.२%) बल्तीजस अवीसिजास स्यस्टमस लिमिटेड (बी. ए. एस.) को १४ मिलियन लाट मे बेच दी. दिसंबर २०१० तक बी. ए. एस। बररटल्ट फ्लिक (चेयरमैन और सी. ई. ओ.) के पूर्ण स्वामित्व वाली कंपनी थी पर बाद मे इसकी ५०% भागीदारी बहामास मे पंजीकृत टॉरस असेट मॅनेज्मेंट फंड लिमिटेड को हस्तांतरित कर दी गयी। 

२०११ मे एयर बाल्टिक ने अपने बढ़े हुए घाटे की पूर्ति के लिए ६० मिलियन लाट के ऋण की माँग की और इस कारण इसके आर्थिक स्थायित्व पर सवाल उठने लगे। इसका नाम राजनैतिक विवादों से भी जोड़ा गया। सितंबर २०११ मे मध्य मे एयर बाल्टिक ने पूरी तरह से बंद हो जाने के डर से अपने आधे कर्मचारियों की छुट्टी कर दी और एक महीने मे करीब ७०० उड़ाने रद्द कर दी। कंपनी ने यह भी घोषणा की कि कुछ अज्ञात निवेशक ५९,११० शेयर के लिए करीब ९ मिलियन यूरो के निवेश के लिए तैयार हैं। पर दिसंबर २०११ मे इन सारी संभावनाओ को खारिज करते हुए और लातविया सरकार ने अपनी-अपनी भागीदारी के अनुसार मे करीब १०० मिलियन लाट के पुनः निवेश की घोषणा की. इस समझौते की शर्तों के अधीन बररटल्ट फ्लिक एयर बाल्टिक के प्रेसीडेंट और सी. ई. ओ. के अपने दीर्घ-कालिक पद से हट गये और हंगेरियन एयरलाइन मालेव के पूर्व सी. ई. ओ मार्टिन गाउस के एयर बाल्टिक नये सी. ई. ओ. बने। 

२२ जुलाइ २०१४ को एयर बाल्टिक ऑनलाइन बुकिंग के लिए बीटकोइन स्वीकार करने वाली विश्व की पहली एयरलाइन्स बन गयी।

एप्रिल २०१६ की जानकारी के अनुसार एयर बाल्टिक के पास निम्नलिखित २४ विमान उपलब्ध थे। 

बोयिंग ७३७-३०० - ७

बोयिंग ७३७-५०० - ५

बॉंबर्डियर डैश ८ क्यू ४०० नेक्स्ट जेन - १२

इसके अलावा एयर बाल्टिक ने २० बॉंबर्डियर सी एस ३०० विमानो का ऑर्डर भी दे रखा था।
