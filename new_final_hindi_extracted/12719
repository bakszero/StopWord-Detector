कुआला लंपुर की मीनार

कुआला लंपुर की मीनार मलेशिया की राजधानी कुआला लंपुर में स्थित है। इस मीनार से ट्विन टावर की भव्यता को बारीकी से निहार सकते हैं। इस मीनार की कुल ऊंचाई 276 मीटर है। पर ऊंची पहाड़ी पर स्थित होने के कारण यह और भी ऊंची दिखती है। वैसे भी यह दुनिया की चौथी सबसे ऊंची इमारत है। पूरे कुआलालंपुर शहर को आप यहां से रात के समय देखें तो यह और भी खूबसूरत नजर आता है। इसके अतिरिक्त कुआलालंपुर की सुल्तान अब्दुल समद बिल्डिंग, नेशनल म्यूजियम, नेशनल थियेटर, विदेशी दासता से मुक्ति का प्रतीक नेशनल स्मारक और भव्य रेलवे स्टेशन भी लोगों को अपनी ओर आकर्षित करता है। शहर में आप खरीदारी के साथ ही गोल्फ का आनंद भी ले सकते हैं। कुआलालंपुर में एक दर्जन से भी ज्यादा गोल्फ कोर्स हैं। खासतौर पर यहां आप रात्रिकालीन गोल्फ का आनंद उठा सकते हैं जो दुनिया के बहुत कम शहरों में उपलब्ध है।

