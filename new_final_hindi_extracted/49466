ईस्ट मिडलैंड्स

ईस्ट मिडलैंड्स इंग्लैंड के नौ आधिकारिक क्षेत्रों में से एक है। क्षेत्र या रीज़न सांख्यिकीय उद्देश्यों के लिए इंग्लैंड की प्रथम स्तर की खण्डीय इकाई है। ईस्ट मिडलैंड्स में पारंपरिक मिडलैंड्स क्षेत्र का पूर्वी भाग आता है और नॉटिंघमशायर, डर्बीशायर, लेस्टरशायर, रटलैंड, नॉर्थहैम्पटनशायर काउंटियों के साथ-साथ लिंकनशायर काउंटी का ज्यादातर हिस्सा इसी क्षेत्र में आता है।

