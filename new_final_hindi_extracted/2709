लुओयांग

लुओयांग () चीन के मध्य भाग में स्थित हेनान प्रांत के पश्चिमी हिस्से में स्थित एक विभाग स्तर का शहर है। यह मध्य चीन के मैदान में स्थित है और इसे चीनी सभ्यता के जन्मस्थानों में से एक माना जाता है। हेनान राज्य की राजधानी झेंगझोऊ () इस से पूर्व में स्थित है।

लुओयांग लुओ नदी की उत्तरी तरफ़ स्थित है, जिस से इसका नाम पड़ा है ('यांग' का अर्थ चीनी भाषा में 'उत्तर' होता है)। इतिहास में लुओयांग के अन्य नाम भी रहे हैं, जसी की लुओयी (), लुओझोऊ ()। तंग राजवंश के ज़माने में इसे 'दोंगदु' () कहा जाता था, जिसका अर्थ 'पूर्वी राजधानी' है, जबकि सोंग राजवंश के दौरान इसे 'शिजिंग' () यानि 'पश्चिमी राजधानी' कहा जाता था। इसके कभी-कभी 'जिन्गलुओ' () यानि 'चीन की राजधानी' भी बुलाया गया है।

