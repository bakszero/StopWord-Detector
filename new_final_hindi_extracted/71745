एस्सेल वर्ल्ड

एस्सेल वर्ल्ड एक मनोरंजन पार्क है जो गोराई, मुंबई में स्थित है। इसकी शुरुआत 1989 में कि गई थी।इस पार्क का स्वामित्व पैन इंडिया पर्यटन प्राइवेट लिमिटेड (पीआईपीपीएल) के पास है। एस्सेल वर्ल्ड एवं अन्य पार्क जिनमे वाटर किंग्डम इत्यादि हैं कुल 64 एकड़ जमीन पर फैला हुआ है। साथ में मिलकर यह सबसे बड़ा मनोरंजन एवं जल पार्क माना जाता है। 

एस्सेल वर्ल्ड देश के सबसे बड़े मनोरंजन पार्क में से एक है, एडलेब्स ईमाजीका के साथ। यह यहाँ साल भर में अनुमानित 1.8 मिलियन आगंतुक आते हैं जिनमें से लगभग 300,000 छात्र होते हैं। 

एस्सेल वर्ल्ड में विभिन्न प्रकार के झूले उपलब्ध हैं जो प्रत्येक उम्र के व्यक्तियों के लिए उपयुक्त है।यहाँ चौदह पारिवारिक झूले, ग्यारह एड्रेनालाईन-पम्पिंग रोमांच की सवारी और पंद्रह बच्चों के झूले की विशेषता है। 

रोलरकोस्टर और सवारी जैसी थीम पार्क की पारंपरिक विशेषताओं के अलावा, एस्सेल वर्ल्ड में 3400 वर्ग फुट में फैले मुंबई की पहली आइस स्केटिंग रिंक भी है। इस पार्क की विशेषता यहाँ के रिंक का तापमान लगातार 4 डिग्री सेल्सियस नियत रखना है। 

यहाँ पर डांस फ्लोर का होना इस पार्क का एक अतिरिक्त विशेषता है जिसके चलते लोग यहाँ पार्टी आयोजित करना पसंद करते हैं। रंगीन रोशनी, उच्च क्षमता वाली ऑडियो और शीशे का डांस फ्लोर इसको बेहद आकर्षक बनाता है। इसे अंतरराष्ट्रीय स्तर का पहचान देने के लिए डांस हॉल में बॉलीवुड के साथ-साथ पश्चिमी संगीत का मिश्रण रहता है। 

इसके अतिरिक्त इस थीम पार्क में 6-लेन की एक बावलिंग क्षेत्र भी शामिल है जिसे "रिकी रोच्केटिंग एली" के रूप में जाना जाता है। बावलिंग क्षेत्र में एक आर्केड और रेस्तरां भी शामिल है, रेस्तरां का नाम "तंदूर वन" हैं जहा बहुत ही लजीज शाकाहारी भारतीय व्यंजन मिलते हैं। एस्सेलवर्ल्ड के अन्य व्यंजन विकल्पों में दक्षिण ट्रीट - पारंपरिक दक्षिण भारतीय व्यंजन का एक स्थल, डोमिनोज़ पिज़्ज़ा, ताइपैन चीनी रेस्टोरेंट, ओह! मुंबई - स्थानीय व्यंजनों का एक स्थल, हैप्पी सिंह दा ढाबा - पंजाबी व्यंजनों, पेटू और मदर डेयरी के डेसर्ट हैं। 

पार्क में बिभिन जगहों पर फैब -5 फैले हुए हैं जिन्हें लोग एस्सेलवर्ल्ड और वॉटर किंगडम के मैस्कॉट्स (पहचान) के रूप में जानते है। फैब -5 के पूरी समूह द्वारा एक दूकान भी खोली गयी हैं जो आगंतुकों और ग्राहकों को कम कीमत वाले स्मृति चिन्ह खरीदने का विकल्प प्रदान करता है। 

2010 में, एस्सेलवर्ल्ड ने मॉन्स्टर इन द मिस्ट नाम की हॉरर (डरावनी) सवारी की शुरुआत की जिसका उद्घाटन लोकप्रिय होस्ट, अभिनेता और रियलिटी टीवी श्रृंखला "रोडीज" के प्रथम विजेता रणवीजय और एस्सेल वर्ल्ड के मुख्य कार्यकारी अधिकारी शिरीष देशपांडे ने किया। इसे भारत की सबसे खतरनाक खतरनाक सवारी के रूप में प्रचारित किया गया था।

सवारी मुख्तया 6,000 वर्ग फुट की एक इनडोर अंधेरे की सवारी है, जिसमे एक ट्रैक और कार प्रणाली भी हैं। इसमें ४ मिनट की सवारी होती हैं जिसमे यह धुंध और कोहरे से भरे हुए एक अंधेरे गुफा से यह निकलती हैं। इसमें कई रहस्य एवं रोमांचक मोड़ भी आते हैं। इस सवारी में 20 से अधिक दृश्य शामिल हैं, जो राज्य के अत्याधुनिक एनिमेट्रॉनिक्स और अत्याधुनिक ऑडियो द्वारा समर्थित हैं। 

