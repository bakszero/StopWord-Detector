कैनबरा

आस्ट्रेलिया की राजधानी कैनेबरा काफी सुनियोजित ढंग से बसाया गया खूबसूरत शहर है। भव्य इमारतें, शॉपिंग कॉम्पलेक्स, 300 से अधिक रेस्तरां हैं। सिडनी से कैनबरा तक जलमार्ग, सड़क मार्ग और वायु मार्ग द्वारा भ्रमण कर सकते हैं। शहर में घूमने के लिए बस ट्राम की सुविधा है। कैनेबरा में अनेक दर्शनीय स्थलों में से प्रमुख हैं- ब्लैक माउंटेन, आस्ट्रेलिया वार मैमोरियल, नेशनल फिल्म एंड साउंड आर्काइव्स, नेशनल गैलरी ऑफ आस्ट्रेलिया, संसद भवन। कैनेबरा का प्रमुख बाजार है सिटी सेंटर। यहां की स्‍थानीय भाषा में कैन‍बरा का अर्थ है मिटिंग प्‍लेस। इसकी स्‍थापना 12 मार्च 1913 ईसवी को हुई थी। कैन‍बरा आस्‍ट्रेलिया का दूसरा सबसे बडा शहर होने के साथ-साथ यहां की राजधानी भी है। लगभग 34 लाख जनसंख्‍या वाले इस शहर में पर्यटन की दृष्टि से आस्‍ट्रेलियन वार मेमोरियल, पार्लियामेन्‍ट, ओल्‍ड पार्लियामेन्‍ट हाउस, नेशनल म्‍यूजियम, नेशनल लाइब्रेरी, राष्‍ट्रीय विज्ञान केन्‍द्र, नेशनल बोटेनिकल गार्डेन, टेल्‍सट्रा टावर जैसे जगह घूमा जा सकता है।

कैनबरा की अवस्थिति 35°18′27″S अक्षांश और 149°07′27.9″E देशांतर पर है और यह आस्ट्रेलिया के नक़्शे पर इसके दक्षिणी-पूर्वी हिस्से में स्थित है।
यह शहर समुद्र-तट से लगभग डेढ़ सौ किलोमीटर की दूरी पर स्थित है और समुद्र यहाँ से पूरब-दक्षिण-पूरब की ओर पड़ता है तथा समुद्र तल से इस शहर की औसत ऊँचाई कुछ 580 मीटर है।
कैनबरा ब्रिंडाबेला पर्वतश्रेणी के पास स्थित है और यहाँ का उच्चतम बिंदु माजुरा पर्वत के रूप में 888 मीटर है जबकि अन्य पहाडियों में माउंट टेलर (855 मीटर), माउंट एन्सले (843 मीटर) माउंट मुग्गा मुग्गा (812 मीटर) और ब्लैक पर्वत (812 मीटर) हैं।

शहर का कुल क्षेत्रफल 814.2 वर्ग किलोमीटर है और इसकी मुख्य आबादी कुछ छोटे मैदानी इलाकों में विस्तृत है जिनमें जिनिन्डेरा मैदान, मोलोंग्लो मैदान और इसाबेला मैदान प्रमुख हैं।
मोलोंग्लो नदी पूर्व से पश्चिम की ओर बहते हुए कैनबरा शहर को दो हिस्सों में बाँटती है और इस नदी पर एक बाँध बना कर एक कृत्रिम झील बर्ले ग्रिफ़िन का निर्माण किया गया है जो इस शहर का एक केन्द्रीय आकर्षण है।

कैनबरा की जलवायु कोपेन के वर्गीकरण के अनुसार (Cfb) श्रेणी में आती है और यहाँ गर्मियां काफ़ी गर्म और जाड़े की ऋतु सामान्य ठंढी से लेकर काफ़ी ठंढी तक होती है जिनमें शहर के बाहरी हिस्सों में हलकी बर्फ़बारी भी आम घटना है।
वर्षा का वार्षिक औसत लगभग 60 सेंटीमीटर है लेकिन यह साल भर लगभग एक बराबर मात्रा में होती है और महीनेवार वर्षा मई जून में 4 सेंटीमीटर से लेकर अक्टूबर नवंबर में 6 सेंटीमीटर या कुछ अधिक होती है।
बर्फ़बारी आमतौर पर जुलाई के महीने की घटना है वहीं झंझावाती तूफ़ान अक्टूबर से अप्रैल के बीच आते हैं।

अगर पर्यटक इस देश की सेना की स्‍थापना से लेकर वर्तमान स्थिति‍ की कहानी जानना चाहते है तो उन्‍हें यह वार मेमोरियल जरूर घूमना चाहिए। रोजाना सुबह 10 बजे से लेकर शाम 5 बजे तक यह खुला रहता है।

वर्तमान में इसी इमारत से आस्‍ट्रेलिया की सरकार चलती है। नए बने इस भवन को बडे भव्‍य और अत्‍याधुनिक तरीके से बनाया गया है। इसकी खूबसूरती देखते ही बनती है। पर्यटक यहां आकर इसके बारे में और नजदीक से जान सकते है।

1920 से लेकर 1988 ईसवी तक आस्‍ट्रेलियन सरकार का मुख्‍यालय यही था। इसके बाद नए भवन स्‍थानांतरित हो गया। किसी समय में आस्‍ट्रेलियन राजनीति का केन्‍द्र बिन्‍दू रहे इस भवन के प्रधानमंत्री कक्ष, कैबिनट रूम तथा विभिन्‍न पार्टी कक्ष को पर्यटकों के लिए खोला गया है। यहां पर बहुत सारे राजनीतिक तथा ऐतिहासिक फोटो भी लगे हुए है, जिससे आप पूर्व की सरकारों के बारे में जान सकते है।

लॉसन क्रिसेन्‍ट रोड पर स्थित इस संग्रहालय में बहुत सारी ऐति‍हासिक वस्‍तुओं का संग्रह है, जिन्‍हें आप नजदीक से देख सकते है। इस संग्रहालय को देखने के‍ लिए कोई शुल्‍क नहीं लिया जाता है। 

यह देश की सबसे बडी आर्ट गैलरी है। यहां पर केवल आस्‍ट्रेलिया से ही नही वरन विश्‍व के भी कई देशों की बेहतरीन पेन्टिंग रखी हुई है।
ब्‍लैक माउन्‍टेन के पास स्थित इस गार्डेन में पेड़-पौधों का सबसे बडा संग्रह है। यह एक पिकनिक स्‍पॉट भी है। जिसके कारण बडी संख्‍या पर्यटक छुट्टी के दिन पिकनिक मनाने यहां आते है। यहां पर इस बोटेनिक गार्डेन घूमने का कोई शुल्‍क नहीं लिया जाता है।

सिटी सेन्‍टर से 5 किमी की दूरी पर यह स्थित है। यहां से पर्यटक कैन‍बरा को किसी भी समय 360 डिग्री कोण से देख सकते है। इस टावर से पार्लियामेन्‍ट हाउस तथा कोर्क ट्री की खेती का अदभूत नजारा दिखाई देता है। यहां पर एक रेस्‍टोरेंट भी है जहां आप खाने-पीने का मजा ले सकते है। सुबह 9 बजे से रात 10 बजे तक यह खुला रहता है।

इसके अलावा पर्यटक यहां विभिन्‍न एम्‍बेसी, सरकारी आवास, प्रधानमंत्री लॉज, रॉयल आस्‍ट्रेलियन मिन्‍ट, नेशनल लाइब्रेरी भी घूम सकते है।

कैन‍बरा इंटरनेशनल एअरपोर्ट यहां का नजदीकी हवाई अडडा है, जहां से राष्‍ट्रीय तथा विभिन्‍न देशों के लिए अंतर्राष्‍ट्रीय उड़ानें उपलब्‍ध है।
यह देश के विभिन्‍न रेलमार्ग द्वारा जुडा हुआ है। सिडनी से यहां के लिए नियमित ट्रेन उपलब्‍ध है।

सिडनी से कैन‍बरा के लिए निरन्‍तर बस सेवा उपलब्‍ध है। यहां का लोकल बस अडडा सिटी सेन्‍टर के पास ही जौलीमान्‍ट सेन्‍टर में स्थित है। 

