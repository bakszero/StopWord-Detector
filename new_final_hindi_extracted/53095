द टॅक्सस चेनसॉ मैसकर: द बिगिनिंग

द टॅक्सस चेनसॉ मैसकर: द बिगिनिंग () 2006 की अमेरिकी स्लैशर फ़िल्म है। इसका निर्देशन जोनाथन लीब्समैन ने किया व उत्तरी अमेरिका में यह अक्टूबर 6, 2006, को रिलीज़ हुई। यह फ़िल्म 2003 में रिलीज़ हुई फ़िल्म "द टॅक्सस चेनसॉ मैसकर" का प्रीक्वेल है जिसमें 2003 की घटनाओं से चार वर्ष पूर्व की कहानी दिखाई गई है। फ़िल्म में मुख्य भूमिका में योर्डाना ब्रूस्टर, डियोरा बैर्ड, टेलर हैंडली, मैट बोमर और आर ली अर्मे हैं। 

एरिक हिल वियतनाम युद्ध वेट्रन (हिन्दी: सेवानिवृत्त सैनिक) है। एरिक अपने भाई डीन के सेना में जब्री भर्ती होने के पश्चात स्वयं पुनः भर्ती होना चाहता है जिस से वह अपने "दिशाहीन" भाई पर नज़र रख सके। दोनों भाई अपनी-अपनी प्रेमिकाओं के साथ भर्ती होने के लिए देश के दूसरे छोर पर जा रहे हैं। एक स्थान पर दुर्घटना का सामना करने के पश्चात वे स्थानीय शेरिफ से मिलते हैं और भयावह अनुभव शुरू हो जाता है।


