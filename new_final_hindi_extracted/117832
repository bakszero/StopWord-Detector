पितृवंश समूह जी

मनुष्यों की आनुवंशिकी (यानि जॅनॅटिक्स) में पितृवंश समूह जी या वाए-डी॰एन॰ए॰ हैपलोग्रुप G एक पितृवंश समूह है। जिस पुरुष से इस पितृवंश समूह की शुरुआत हुई उसके जीवनकाल का ठीक से अंदाज़ा नहीं लग पाया है, लेकिन अनुमान किया जाता है के वह आज से ९,५०० से लेकर २०,००० साल के अंतराल में कभी या तो मध्य पूर्व में या एशिया में कहीं बसता था। यह पुरुष स्वयं पितृवंश समूह ऍफ़ का वंशज था और इसलिए पितृवंश समूह जी को पितृवंश समूह ऍफ़ की उपशाखा माना जाता है।

पितृवंश समूह जी के वंशज पुरुष हलकी मात्रा में पूरे यूरोप, उत्तर एशिया, मध्य पूर्व, उत्तर अफ़्रीका, भारत, श्रीलंका और मलेशिया में पाए जाते हैं।

पितृवंश समूह जी का पता सबसे पहली बारी २००१ में स्टैनफोर्ड विश्वविद्यालय द्वारा करे जा रहे अध्ययन और अनुसंधान में मिला था।

विश्व की सब से प्राचीन अस्थियाँ जो डी॰एन॰ए॰ की जाँच करने पर एक पितृवंश समूह जी के पुरुष की पाई गयीं जर्मनी में स्थित एक पुरातन समाधिक्षेत्र में मिलीं हैं। कार्बन १४ डेटिंग के ज़रिये तो इस अस्थि-पंजर की आयु का पता नहीं चल पाया, लेकिन इसके इर्द-गिर्द तो अस्ति-पंजर पाए गए वे ५,१०० से ६,१०० वर्ष पुराने थे।

अंग्रेज़ी में "वंश समूह" को "हैपलोग्रुप" (haplogroup), "पितृवंश समूह" को "वाए क्रोमोज़ोम हैपलोग्रुप" (Y-chromosome haplogroup) और "मातृवंश समूह" को "एम॰टी॰डी॰एन॰ए॰ हैपलोग्रुप" (mtDNA haplogroup) कहते हैं।

