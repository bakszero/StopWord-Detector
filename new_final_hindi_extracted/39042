मायावती

मायावती (जन्मः १५ जनवरी १९५६; पूरा नाम: मायावती प्रभू दास) यह बहुजन समाज पार्टी की राष्ट्रीय अध्यक्ष है। दलित राजनीति की पुरोधा भारतीय राजनीति में अपना दखल रखने वाली इस दलित महिला ने चार बार उत्तर प्रदेश के मुख्यमंत्री पद की बागडोर संभाली।

मायावती का जन्म १५ जनवरी १९५६ को नयी दिल्ली में एक सरकारी कर्मचारी प्रभु दयाल की पत्नी रामरती की कोख से हुआ। बाद में उनके पिता भारतीय डाक-तार विभाग के अनुभाग प्रधान के पद से सेवा निवृत्त हुए।मायावती के ६ भाई एवं २ बहनें हैं।मायावती के पूर्वज ग्राम बादलपुर जिला गौतमबुद्ध नगर,उत्तर प्रदेश के रहने वाले थे।लोग सम्मान में इन्हें बहन जी कह कर पुकारते हैं।उनके परिवार का सम्बन्ध दलित उपजाति जाटव (चमार )से है। 

प्रारम्भ आप ने जे जे कॉलोनी दिल्ली के एक स्कूल में शिक्षण कार्य किया। किसी समय उन्होंने भारतीय प्रशासनिक सेवा की परीक्षाओं के लिये अध्ययन भी किया था 
सन् 1977 में कांशीराम के सम्पर्क में आने के बाद उन्होंने एक पूर्ण कालिक राजनीतिज्ञ बनने का निर्णय ले लिया। कांशीराम के संरक्षण के अन्तर्गत वे उस समय उनकी कोर टीम का हिस्सा रहीं, जब सन् 1984 में बसपा की स्थापना हुई थी।

उत्तर प्रदेश की राजनीति में मायावती एक मजबूत स्तम्भ है। आप के द्वारा उत्तर प्रदेश में मुख्यमंत्री पद का कार्य काल निम्नवत रहा 


