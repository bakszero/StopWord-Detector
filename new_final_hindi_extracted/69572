टीमव्यूअर

टीमव्यूअर विभिन्न कम्प्यूटरों के बीच रिमोट कण्ट्रोल, डैस्कटॉप शेयरिंग तथा फाइल ट्राँसफर हेतु एक कम्प्यूटर सॉफ्टवेयर पैकेज है। यह सॉफ्टवेयर माइक्रोसॉफ्ट विण्डोज़, मॅक ओऍस ऍक्स, लिनक्स, आइओऍस, तथा ऍण्ड्रॉइड के साथ कार्य करता है। किसी मशीन जिसमें टीमव्यूअर चल रहा हो, को एक वेब ब्राउजर के द्वारा भी नियन्त्रित किया जा सकता है। यद्यपि ऍप्लिकेशन का मुख्य कार्य कम्प्यूटरों का रिमोट कण्ट्रोल है, सहभागिता तथा प्रेजैंटेशन सुविधायें भी शामिल की गयी हैं।

टीमव्यूर जीऍमबीऍच सन २००५ में Uhingen, जर्मनी में स्थापित किया गया था।


टीमव्यूअर को एक इंस्टालेशन प्रक्रिया के द्वारा स्थापित किया जा सकता है, यद्यपि 'क्विक सपोर्ट' संस्करण बिना इंस्टालेशन के भी चलाया जा सकता है। दूसरे कम्प्यूटर से जुड़ने हेतु, टीमव्यूअर दोनों मशीनों पर चालू होना चाहिये: यह किसी प्रयोक्ता द्वारा बिना ऍडमिनिस्ट्रेटर असैस के चलता (परन्तु इंस्टाल नहीं) हो सकता है। जब किसी कम्प्यूटर पर टीमव्यूअर स्टार्ट किया जाय तो यह एक पार्टनर आइडी तथा पासवर्ड उत्पन्न करता है (प्रयोक्ता द्वारा निर्धारित पासवर्ड हेतु भी समर्थन है)। एक लोकल क्लाइंट से रिमोट होस्ट मशीन से कनैक्शन स्थापित करने हेतु लोकल ऑपरेटर को रिमोट कम्प्यूटर से संवाद करना चाहिये, आइडी तथा पासवर्ड हेतु अनुरोध किया जाना चाहिये फिर इन दोनों को लोकल टीमव्यूअर में डाला जाना चाहिये।.

टीमव्यूअर RSA प्राइवेट/पब्लिक की ऍक्सचेंज तथा AES (२५६-बिट) सैशन ऍन्कोडिंग का प्रयोग करता है। परन्तु चूँकि यह सुरक्षा उपाय के तौर पर केवल यूजरनेम/पासवर्ड का प्रयोग करता है इसलिये यह फिशिंग का शिकार हो सकता है।


