मलयालम विकिपीडिया

मलयालम विकिपीडिया () विकिपीडिया का मलयालम भाषा का एक मुक्त संस्करण है जिस पर कोई भी सम्पादन कर सकता है और यह २१ दिसम्बर, २००२ को आरम्भ किया गया था। अन्य बहुत-सी भारतीय भाषाओं के विकिपीडियाओं कि तुलना में यह विकिपीडिया पृष्ठ गहराई, प्रति पृष्ठ सम्पादन, पंजीकृत सदस्य और सक्रिय प्रयोक्ताओं के मामले में बहुत आगे है (अस्पष्ट)। १७ जनवरी, २०१२ तक इस विकिपीडिया पर लेखों की कुल संख्या २२,१८३+ और पंजीकृत सदस्यों की संख्या ३२,००२+ है।

यद्यपि पुरानी और नई मलयालम लिपि के लिए अन्य मलयालम भाषी यूनिकोड फोण्ट उपलब्ध हैं, लेकिन अधिसंख्य उपयोगकर्ता अंजलिपुरानीलिपि चुनते हैं, जो मलयालम लेखन की प्रचीन/पारम्परिक शैली का पालन करती है। प्रारम्भिक सम्पादकों द्वारा विशेष मलयालम यूनिकोड आगत अस्र आधारित वारामोज़ी कुंजीपटल को अपनाया गया, जो ध्वन्यात्मक अनुवाद उपकरण है। अन्तर्लिखित कुंजीपटल को भी बहुत से उपयोगकर्ताओं द्वारा वरीयता दी गई है, हालाँकि अब परियोजना में अन्तनिर्हित आगत उपकरण समाहित है।

२ सितम्बर, २००७ को लोकप्रिय मलयालम दैनिक मातृभूमि ने अपने रविवार के अनुपूरक पत्र में मलयालम विकिपीडिया परियोजना की बहुत व्याप्ति की।

मलयालम विकिपीडिया मुखपृष्ठ
