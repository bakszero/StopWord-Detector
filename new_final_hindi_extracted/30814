कम्पोजिट पदार्थ

कम्पोजिट पदार्थ (Composite materials) दो या अधिक पदार्थों से निर्मित पदार्थ हैं जिनके अवयवों की भौतिक एवं रासायनिक गुण बहुत भिन्न होते हैं। इनके ये अवयव कम्पोजिट पदार्थ के अन्दर स्थूल (मैक्रोस्कोपिक) स्तर पर भी अलग-अलग ही बने रहते हैं। विशेष बात यह है कि कम्पोजिट पदार्थ में वे गुण प्राप्त हो जाते हैं जो कि उसके घटक पदार्थों में नहीं होते। इस विशेषता के कारण ऐसे पदार्थ बनाये जा सकते हैं जिनमें कोई विशिष्ट गुण हो (हल्का, कठोर आदि)। अपनी इसी विशेषता के कारण कम्पोजिट पदार्थ उद्योगों में बहुतायत में प्रयोग किये जाने लगे हैं। किन्तु कम्पोजिट पदार्थों के गुणों की व्याख्या करना सरल नहीं है। 


