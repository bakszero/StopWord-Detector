प्यार का दर्द है मीठा मीठा प्यारा प्यारा

प्यार का दर्द है मीठा मीठा प्यारा प्यारा एक भारतीय हिन्दी धारावाहिक है। जिसका प्रसारण स्टार प्लस पर 18 जून 2012 से शुरू हुआ और 1 नवम्बर 2014 तक चला।

यह कहानी पंखुरी और आदित्य की है। पंखुरी एक छोटे से गाँव में रहती है और पति पत्नी के रिश्ते पर बहुत विश्वास करती है। लेकिन आदित्य अपने माता पिता को देख कर उसका इस रिश्ते से विश्वास उठ जाये रहता है। क्योंकि उसके माता पिता 20 वर्षों से अलग अलग रहते हैं।

आदित्य के नाना कुल्लू जाते हैं, जहाँ वे पंखुरी से मिलते हैं। उन्हें पंखुरी आदित्य के लिए बहुत अच्छी लगती है। लेकिन आदित्य की माँ अवंतिका उसकी शादी किसी मुंबई की लड़की लतिका से कर देते हैं, जो पैसों की भूखी होती है और शादी भी केवल दीवान खानदान के पैसों और जायदाद हेतु करती है।

पंखुरी को मुंबई में एक कार्य के लिए नौकरी मिल जाती है। आदित्य के नाना जी उसे घर पर रहने बोलते हैं, इस उम्मीद में की उसकी शादी आदित्य से हो जाये। पंखुरी और आदित्य दोस्त बन जाते हैं। लेकिन उन दोनों को पता नहीं चलता है कि वह एक दूसरे को प्यार करने लगे हैं। पंखुरी की शादी शिवम से तय हो जाती है। बाद में वह शादी को रोक देता है और आदित्य की शादी पंखुरी से हो जाती है। सभी इस शादी के खिलाफ रहते हैं।

अवंतिका पहले इस शादी से बहुत क्रोधित हो जाती है। उसके कई समय बाद वह मान जाती है।
