गुइझोऊ

लोक-जातियों के हिसाब से, गुइझोऊ चीन के सबसे विविध प्रान्तों में से है। यहाँ ३७% लोग ग़ैर-हान चीनी जातियों के हैं। इनमें मियाओ, याओ, यी, चिआंग, दोंग, बूयेई, बई, तुजिया, गेलाओ और सुई जातियों के लोग शामिल हैं। यहाँ के दोंग लोगों का ढके हुए पुल बनाने का एक पारंपरिक तरीक़ा है। इन्हें 'हवा और बारिश के पुल' कहा जाता है और यह प्रांत में कई स्थानों पर देखे जा सकते हैं। चीन में 'एक दम्पति, एक बच्चा' वाला क़ानून सख़्ती से लागू होता है लेकिन इस प्रांत में हर स्त्री के औसत २.१९ बच्चे होते हैं, जो की चीन में सबसे ऊँचा बाल-जन्म दर है।

गुइझोऊ प्रांत का मौसम नम और तापमान मध्य दर्जे का है। जनवरी में तापमान १ से १० °सेंटीग्रेड के दरम्यान और जुलाई में १७ से २८ °सेंटीग्रेड के दरम्यान रहता है।

