परिपथ डिजाइन

परिपथ अभिकल्प (सर्किट डिजाइन) का अर्थ बहुत व्यापक है। इसमें किसी आईसी के अन्दर केवल एक ट्रांजिस्टर का डिजाइन से लेकर जटिल एलेक्ट्रॉनिक प्रणालियों की डिजाइन तक आता है।सरल कार्यों के लिये डिजाइन की प्रक्रिया एक ही व्यक्ति बिना किसी योजनाबद्ध डिजाइन प्रक्रिया का अनुसरण किये भी कर सकता है किन्तु अधिक कठिन और जटिल डिजाइनों के लिये डिजाइनरों की एक टोली (टीम) लगती है जो योजनाबद्ध मार्ग का अनुसरण करते हुए तथा कम्प्यूटर सिमुलेशन आदि का बुद्धिमतापूर्ण उपयोग करते हुए यह कार्य करती है।

 एनालॉग परिपथ:आयाम मॉड्यूलन सर्किट 

एनालॉग परिपथ डिजाइन करना कठिन और चुनौती भरा कार्य है। यह सदा 'नया' काम होता है। उच्च परफॉर्मैंस वाला एनालॉग डिजाइन स्वचालित (automate) नहीं किया जा सकता (जबकि डिजिटल परिपथ का स्वचालित डिजाइन सम्भव है।)। एनालॉग परिपथ की कोई मानक 'सेल लाइब्रेरी' नहीं है। इन्हीं कारणों से एनालॉग आईसी डिजाइनरों की मांग सदा अधिक रहती है।

एनालाग सर्किट रव (न्वाज) के प्रति अधिक संवेदनशील होतीं हैं, इसके अलावा वे सप्लाई के प्रति, लोड के प्रति, तापमान के प्रति तथा निर्माण प्रक्रिया के प्रति बहुत संवेदनशील होतीं हैं।






