स्टार ट्रेक इनटू डार्कनेस

स्टार ट्रेक इनटू डार्कनेस (Star Trek into Darkness) वर्ष २०१३ की अमेरिकी एक्शन एवं गल्प-विज्ञान प्रधान फ़िल्म है जिसका निर्देशन जे.जे. अब्राम्स ने किया है, जिसकी पटकथा संयुक्त रूप से राॅबेर्टो ऑर्की, एलेक्स कर्ट्ज़मैन, और डैमन लिंडेलाॅफ ने लिखी है ।
यह स्टार ट्रेक फ़िल्म फ्रेंचाइजी का चौदहवॉं संस्करण है तथा वर्ष २००९ में आई स्टार ट्रेक की अगली कड़ी है, जोकि इस रिबूट श्रंखला की दूसरी फ़िल्म है । फ़िल्म में अभिनेता क्रिस पाईन दुबारा कैप्टन जेम्स टी. किर्क की मुख्य भूमिका में हैं, साथ ही जैंक्री क़्युइन्टो, सायमन पेग, कार्ल अर्बन, ज़ाय सैल्डाना, जाॅन चो, एन्टाॅन येल्चिन, ब्रुस ग्रीनवुड, तथा लियोनार्ड निमाॅय विगत फ़िल्म के बाद पुनः अपनी भूमिका निभा रहे हैं । वहीं अभिनेता बेनेडिक्ट कम्बेरबैच, एलिस ईव एवं पीटर वेलर फ़िल्म की प्रमुख भूमिका में हैं । यह निमाॅय की अंतिम फ़िल्म है जिन्होंने फ़िल्म के किरदार स्पाॅक की अदायगी की थी, उनका वर्ष 2015 में आकस्मिक निधन हो गया । फ़िल्म का कालक्रम 23वीं शताब्दी पर आधारित है, जहाँ किर्क और युएसएस इंटरप्राइजेज के दल को क्लिंगन के गृहराज्य पूर्व स्टारफ्लीट के सदस्य जाॅन हैरिसन की मांग पर भेजा जाता है जोकि बाद में आतंकवादी निकलता है ।

स्टार ट्रेक की प्रदर्शनी के बाद, अब्राम्स, बर्क, लिंडेलाॅफ, कर्ट्ज़मैन, तथा ऑर्की इसके सिक़्विल को एकमत हुए थे । फ़िल्मांकन का आरंभ जनवरी २०१२ से किया गया । फ़िल्म इनटू डार्कनेस के विजुअल इफैक्टस को प्राथमिक तौर से रचने के लिए इंडस्ट्रियल लाईट एंड मैजिक द्वारा सेवा ली गई है । फिर फ़िल्म को पोस्ट-प्रोडक्शन के मध्याह्न ही इसे 3डी में ढाला गया । 

फ़िल्म स्टार ट्रेक इनटू डार्कनेस को अप्रैल २३, २०१३ में ऑस्ट्रेलिया के सिडनी स्थित इवेंट सिनेमा में प्रदर्शित किया गया, और मई ९ से ऑस्ट्रेलिया, न्यूजीलैंड, युनाइटेड किंगडम; यूरोप तथा पेरू, के साथ अन्य देशों में इसे जारी किया गया । संयुक्त राष्ट्र तथा कनाडा में यह फ़िल्म मई १७ को प्रदर्शित हुई, जिसे पहले दिन को ही आईमैक्स सिनेमा से ओपनिंग दी गई ।

इनटू डार्कनेस व्यावसायिक रूप में कामयाब होने साथ-साथ आलोचकों की प्रशंसनीय समीक्षा पाने में भी सफल रही । वहीं बतौर स्टार ट्रेक फ्रेंचाइजी में यह $४६७ करोड़ से अधिक का व्यवसाय भी किया । ८६वें अकादमी पुरस्कारों में, फ़िल्म सर्वश्रेष्ठ विजुअल इफैक्टस के लिए भी नामांकित रही । वर्ष २०१६ में इसकी तीसरी कड़ी स्टार ट्रेक बियोन्ड को भी जारी किया गया ।
क्रिस हेम्सवर्थ एवं जेनिफर माॅरिसन, आर्काईव फुटेज में रिकाॅर्डेड जाॅर्ज किर्क एवं विनोना किर्क की भूमिका में ।
