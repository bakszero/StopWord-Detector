मसागती लोग

मसागती () प्राचीनकाल में मध्य एशिया में बसने वाली ख़ानाबदोश क़बीलों की एक जनजाति थी। वे एक पूर्वी ईरानी भाषा बोला करते थे। उन्हें मुख्य-रूप से यूनानी इतिहासकार हेरोदोतस की लिखाईयों से जाना जाता है। सम्भव है कि वे स्किथी लोगों से सम्बन्धित हों।

हेरोदोतस के अनुसार 'मसागती' का मतलब 'महान गती' है और 'गती' या 'गेती' कृष्ण सागर के छोर पर बसने वाले समुदायों का नाम हुआ करता था। यह 'मसा' शब्द वही है जो संस्कृत में 'महा' के सजातीय रूप में पाया जाता है।

