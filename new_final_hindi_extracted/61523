एयर कोस्टा

एयर कोस्टा, भारत की एक क्षेत्रीय एयरलाइन है जो विजयवाड़ा, आंध्र प्रदेश में स्थित है। इसने अपनी पहली उड़ान अक्तूबर 2013 से चेन्नई से प्रारम्भ किया जो इसके मुख्य संचालन और रखरखाव के केन्द्रों में से एक है। यह एल ई पी एल समूह का हिस्सा है जो विजयवाड़ा में स्थित है। इसने अपनी अनुसूचित आपरेशन (उड़ान का प्रारम्भ) अक्टूबर 2013 में दो एमब्रेयर ई -170 विमान का उपयोग कर ,300 कर्मचारियों के साथ की, जिसमे प्रवासी पायलटों और इंजीनियरों सम्मिलित थे। 

एयरलाइन, भारत में टियर टू और थ्री शहरों के बीच हवाई सम्पर्क व यातायात में सुधार लाने पर ध्यान केंद्रित करने की योजना बना रही है और इसने 2015 तक 1.5 करोड़ डॉलर के निवेश की घोषणा की है। इस एयरलाइन्स की 2015 तक विजयवाड़ा हवाई अड्डे पर एक विमान रखरखाव, मरम्मत और ओवरहाल (एमआरओ) सुविधा स्थापित करने की योजना है। वर्तमान में चेन्नई अंतरराष्ट्रीय हवाई अड्डे पर इस एयरलाइन के रखरखाव केंद्र है।

एल ई पी एल समूह ने फरवरी 2012 में नागरिक उड्डयन मंत्रालय से अनापत्ति प्रमाण पत्र (एनओसी) प्राप्त किया। हालांकि इस एयरलाइन ने क्यू 400 विमान के बेड़े के साथ परिचालन शुरू करने की योजना बनाई थी, लेकिन जून 2013 में पेरिस एयर शो में एयर कोस्टा के एमब्रेयर जेट खरीदने की योजना को सार्वजनिक किया था। इसने सितंबर 2013 में सिविल एविएशन महानिदेशालय (डीजीसीए) से एयर ऑपरेटर परमिट (एओपी) प्राप्त किया था। 

अप्रैल 2015 तक एयर कोस्टा निम्न गंतव्यों के लिए उड़ान भरता है:

एयर कोस्टा ने अपना उड़ान संचालन ईसीसी से पट्टे पर लिए गए एमब्रेयर ई 170 जेट विमानों की जोड़ी के साथ शुरू किया था। दो और ई 190 जेट विमानों क्रमश: दिसंबर और जनवरी में लिए गए। यह सितंबर 2015 तक दो और ई-190 विमान देगा। यह एयरलाइन की योजना 2018 तक 25 विमान करने की है मई 2015 में एयर कोस्टा घोषणा की सितंबर 2015 और जनवरी 2016 के बीच अपने बड़े में तीन और एमब्रेयर ई-190 विमान सम्मिलित करेगा। यह अपने शेयर्स निजी इक्विटी निवेशकों को बेचकर धन जुटाएगा।

13 फरबरी , 2014 को एयर कोस्टा ने ब्राज़ीलियाई कंपनी एम्ब्राएर से 50 E-Jets E2 (कीमत $2.94 अरब) खरीदने की योजना बनाई। दोनों कंपनियों ने संयुक्त वक्तव्य जारी कर इसकी घोषणा की। 2019 में जब ई -जेट ए२ की इससे पहली खेप मिलेगी तब भारतीय बाजार में एयर कोस्टा इ जेट 32 का प्रथम उपभोक्ता बन जायेगा।

कंपनी स्लोगन:

इस कंपनी का स्लोगन “हैप्पी फ्लाइंग” है। 

कर्मचारियों की संख्या:

इस कंपनी में वर्तमान में 742 कर्मचारी काम करते है। 

वेब साइट :

इस कंपनी का आधिकारिक वेबसाइट एयर कोस्टा.इन है।
