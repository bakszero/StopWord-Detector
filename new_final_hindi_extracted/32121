मेशअप

मेशअप एक विशेष प्रकार की अप्लिकेशन या वेबपन्ना होता है जो दो अधिक स्रोतों से जानकारियाँ एकत्र कर तथा उसे समायोजित कर उसे प्रदर्शित करता है। मेशअप जिन स्रोतों का उपयोग करता है वे स्रोत उस तरह की सुविधा नहीं देते जो मेशअप देता है।

उदाहरण के लिए एक साइट पर दुनिया की भौगोलिक जानकारियाँ उपलब्ध होती हैं और एक साइट रीयल एस्टेट के आँकड़े उपलब्ध करवाती है। अब यदि दोनों साइटें अपने आँकड़े एपीआई के माध्यम से मुक्त रखते हैं तो उनका उपयोग कर एक मेशअप साइट बनाई जा सकती है जहाँ से किसी एक शहर की भौगोलिक स्थिति के साथ साथ रियल एस्टेट की जानकारी भी मिल जाए.