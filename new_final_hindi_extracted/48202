मिश्रिख

नेमिषारण्य से दस किलोमीटर की दूरी पर मिश्रिख है- जिसकी प्रसिद्धि दधीची कुंड के कारण है। कथा है कि व्रत्तासुर राक्षस के वध के लिए वज्रायुध के निर्माण हेतु फाल्गुनी पूर्णिमा को जब इन्द्रादि देवताओं ने महर्षि दधीचि से उनकी अस्थियों की मांग की तो अस्थिदान से पूर्व महर्षि दधीचि ने इसी सरोवर में स्नान किया था। सभी तीर्थों से पवित्र नदियों के जल को लाकर एक ही स्थान पर इसी मानसरोवर में मिलाया गया इसलिए यह स्थान मिश्रित या फिर मिश्रिख के नाम से जाना जाता है।