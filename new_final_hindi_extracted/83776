चेतन चीता

चेतन चीता का जन्म मीणा जाति में हुआ था चेतन चीता सीआरपीएफ केंद्रीय रिज़र्व पुलिस बल के कमांडिंग ऑफिसर है जो कश्मीर में बांदीपुरा में हुई मुठभेड़ में गंभीर रूप से घायल हुए थे,एनकाउंटर में एक आतंकवादी ढेर हुआ था और सेना के तीन जवान शहीद हुए थे .दो महीने कोमा में रहने के बाद स्‍वस्‍थ हुए। चेतन चीता कोटा के रहने वाले हैं। उनके पिता रिटायर्ड आरएएस अफसर हैं, जो कोटा में ही रहते हैं। चेतन की पत्नी और दोनों बच्चों दिल्ली रहते हैं।

सीआरपीएफ के 45 वें बटालियन के 45 वर्षीय कमांडिंग ऑफिसर ने 14 फरवरी को बांदीपुरा में हजिन क्षेत्र के पैरे मोहल्ला मुठभेड़ में अपनी टीम का नेतृत्व किया। उत्तर-कश्मीर में आतंकियों के साथ मुठभेड़ में 9 गोली लगने के बाद भी चेतन चीता बहादुरी से आतंकियों से लड़ते रहे। पूरी तरह छलनी होने और आंख में गोली लगने के बावजूद चेतन चीता ने 16 राउंड गोलियां चलाई और लश्कर के खतरनाक आतंकी संगठन लश्कर-ए-तैयबा का आतंकवादी कमांडर अबू हारिस को ढ़ेर कर दिया। 
दिल्ली स्थित अखिल भारतीय आयुर्विज्ञान संस्थान के ट्रॉमा सेंटर में जब उन्हें लाया गया था, तब उनकी हालत बेहद गंभीर थी। उनके सिर में गंभीर चोटें थी। शरीर के ऊपरी हिस्से में कई जगहों पर फ्रैक्चर था, दाईं आंख भी क्षतिग्रस्त थी। शुरुआत में उन्हें श्रीनगर के आर्मी अस्तपाल में भर्ती कराया गया था, लेकिन बाद में उनकी गंभीर हालत को देखते हुए उन्हें एयर एंबुलेंस के ज़रिये दिल्ली लाया गया था।
ब्रिटिश अखबार "डेली मेल " ने भी उनके जीवित रहने पर आश्चर्य प्रकट करते हुए लेख प्रकाशित किया।
१ मई को २ भारतीय सैनिको के साथ हुई बर्बरता के सन्दर्भ में चेतन ने एक वक्तव्य इंडिया टुडे को दिया था। उन्होंने कहा की वे कश्मीर वापस जाने और वहां की सेवा करने के लिए तैयार है । घाटी की स्थिति और पत्थरबाज़ी की बढ़ती घटनाओं के बारे में बात करते हुए उन्होंने कहा, "कश्मीरी युवा गुमराह हैं।" चीता ने कहा कि वह फिर से कोबरा बटालियन में शामिल होना चाहते हैं और सैनिको के योगदान की सराहना की जानी चाहिए।

लोगों ने अजमेर की दरगाह शरीफ में प्रार्थना की और जयपुर के मंदिरो में चीता के शीघ्र स्वास्थलाभ के लिए प्रार्थना की।
५ अप्रैल २०१७ को उन्हें २ महीने कोमा में रहने के बाद स्वस्थ होने पर अस्पताल से छुट्टी दे दी गई। 

