माइक्रोसॉफ्ट सरफेस

माइक्रोसॉफ्ट सरफेस (कोडनेम मिलान) जो की माइक्रोसॉफ्ट का एक 'मल्टी-टच' (बहु-स्पर्शी) उत्पाद है, इसे सॉफ्टवेयर तथा हार्ड वेयर के संयुक्त तकनीक के रूप में विकसित किया गया है जो किसी उपयोगकर्ता, या उपयोगकर्ताओं को 'जेस्चर रिकॉग्निशन' तकनीक (जिसमें उपयोगकर्ता की हरकतों का निरिक्षण किया जाता है) का उपयोग कर अन्तर्निहित डिजिटल तत्वों (डिजिटल कॉन्टेंट) के जोड़-तोड़ की अनुमति प्रदान करता है। यह हरकतें हाथों या भौतिक वस्तुओं की गति हो सकती हैं इसकी घोषणा 29 मई,2007 को D5 सम्मलेन में की गई थी। इसके लक्षित ग्राहक आतिथ्य कारोबार, जैसे कि रेस्तरां, होटल, रिटेल, लोक मनोरंजन स्थल, तथा सेना हैं जिसमें (सेना में) सामरिक विहंगावलोकन में इसका प्रयोग किया जा सकता है। इसका प्रारंभिक प्रमोचन 17 अप्रील,2008 को किया गया जब सरफेस AT&T(ए टी & टी) स्टोरों में ग्राहकों के उपयोग हेतु उपलब्ध हो गया। सरफेस का उपयोग MSNBC (एमएसएनबीसी/MSNBC) द्वारा 2008 के संयुक्त राज्य अमेरिका के राष्ट्रपति चुनाव के 'कवरेज' के दौरान किया गया था, तथा इसका प्रयोग डिज्नीलैंड द्वारा प्रदर्शित भविष्य के घरों, साथ ही साथ विभिन्न होटलों और जुआघरों में भी किया गया है। सरफेस को CBS(सी बी एस) श्रृंखला तथा एक्स्ट्रा! मनोरंजन खबर में भी प्रदर्शित किया गया था। मार्च 2009 तक माइक्रोसॉफ्ट के 11 देशों में 120 पार्टनर बन चुके थे जो सरफेस के 'इंटरफेस' (अंतरफलक) हेतु अनुप्रयोग विकषित कर रहे हैं।

माइक्रोसॉफ्ट सरफेस एक 'सरफेस कमप्यूटिंग' प्लेटफॉर्म है जो हाथ की प्राकृतिक हरकतों और वास्तविक विश्व के वस्तुओं के प्रति प्रत्युत्तर करता है। इसमें 360 डिग्री का यूज़र इंटरफेस,30 इंच की एक परावर्तनीय सतह जिसके नीचे XGA DLP (एक्सजीए डीएलपी) प्रोजेक्टर होता है जो किसी छवि को इसके अन्दर की तरफ 'प्रोजेक्ट' करता है, जबकि यंत्र के हाउसिंग में लगे पांच कैमरे वस्तुओं और मानव के अंगुली-चिन्ह से निकले इन्फ्रारेड प्रकाश के प्रतिबिम्बों को अंकित करते हैं। सरफेस वस्तु की पहचान, वस्तु/उंगली अभिविन्यास की पहचान और मार्गन करने में सक्षम है, तथा यह 'मल्टी-टच'एवं 'मल्टी यूज़र' है। उपयोगकर्ता अपनी उंगली के अग्रभाग से स्पर्श कर या इसे एवं 'ऑब्जेक्ट'-जैसे कि 'पेंटब्रश'-को स्क्रीन पर घसीट कर, या पहले से रखे हुए 'ऑब्जेक्ट' को स्थानांतरित कर मशीन के साथ संकेतों का पारस्परिक आदान प्रदान कर सकते हैं। कंप्यूटर के साथ संकेतों के पारस्परिक आदान-प्रदान के प्रतिमान को 'नेचुरल यूज़र इंटरफेस' (एनयूआई/NUI) के नाम से जाना जाता है।

सरफेस एक समय में 52 स्पर्शों के प्रति प्रतिक्रिया कर सकता है। एक पत्रकार मार्क बोल्गर के साथ दिखाए गए एक प्रदर्शन के दौरान सरफेस कम्प्यूटिंग ग्रुप के विपणन निर्देशक ने स्क्रीन पर मौजूद एक 'पेंट पैलेट' (रंग मिलाने की एक मेज़) में अपनी उंगली को "डुबो" दिया और इसे स्क्रीन पर इस प्रकार से घसीटा कि स्क्रीन पर एक 'स्माइली फेस' बन गया। इसके बाद उन्होंने अपनी दसों उंगलीयों का एक साथ उपयोग कर चेहरे के माथे के बाल बना दिए.

'ऑब्जेक्टस ' पर लगे विशेष प्रकार से बनाए गए बारकोड अंदाज़ के 'सरफेस टैग्स'का प्रयोग कर माइक्रोसॉफ्ट सरफेस कई प्रकार की विशेषताएं पेश करता है। उदाहरण के लिए सरफेस पर 'लगे' हुए वाइन के प्रकार के आधार पर रात्री भोज के लिए यह स्वतः ही अतिरिक्त प्रकार के वाइन के विकल्प प्रस्तुत करता है। इसी प्रकार इसका प्रयोग उपयोगकर्ता की असली पहचान बताने में 'पासवर्ड' से सम्बद्ध रूप में भी किया जा सकता है। 

एक वाणिज्यिक माइक्रोसॉफ्ट सरफेस इकाई $12,500 (केवल इकाई) की है, जबकि एक 'डेवलपर' माइक्रोसॉफ्ट सरफेस इकाई की कीमत $15,000 है जिसके साथ एक डेवलपर इकाई तथा पांच सीटें और सपोर्ट शामिल हैं।

साथी कंपनियां सरफेस का उपयोग अपने होटलों, रेस्तरां और रिटेल स्टोरों में करती हैं। सरफेस का उपयोग रेस्तराओं में खाने के विकल्प चयन करने, छुट्टियों की योजना तैयार करने एवं होटल के कमरे से घूमने की जगह के चुनाव करने में किया जाता है। स्टारवुड होटल्स उपयोगकर्ताओं के लिए एक ऐसी सुविधा तैयार करने में लगे हैं जिसका उपयोग कर वे (उपयोगकर्ता) संगीत, पुस्तकों और अन्य सुविधाओं का भुगतान टेबल पर क्रेडिट कार्ड 'गिरा' कर कर सकें. AT&T (ए टी & टी) के स्टोरों में सरफेस का उपयोग कर ग्राहक टेबल पर दो अलग-अलग फोन 'रख' कर उनकी कीमतों, खूबियों और प्लानों को जान सकते हैं एवं उनकी तुलना कर सकते हैं। इसके अतिरिक्त उपयोगकर्ता मशीन के साथ संकेतों के पारस्परिक आदान-प्रदान के द्वारा विभिन्न प्लानों, कवरेज और फोन की खूबियों के विषय में जानकारी प्राप्त कर सकते हैं। एमएसएनबीसी के 2008 के संयुक्त राज्य अमेरिका के राष्ट्रपति चुनाव के कवरेज में सरफेस का प्रयोग चुनावी दौड़ के विश्लेषण एवं सम्बंधित जानकारियों को दर्शकों के साथ बांटने में किया गया। प्रोग्राम का एंकर उंगली की हरकत भर से मतदान और चुनावी परिणामों का विश्लेषण कर लेता, तथा मतगणना के पैटर्न और परिणामों के पूर्वानुमान हेतु रुझानों और जनसांख्यिकीय जानकारियों तथा काउंटियों के नक़्शे को अपनी नज़रों के सामने ले आता. कुछ होटलों और जुआघरों में उपयोगकर्ता कई प्रकार की चीज़ें कर सकते हैं, जैसे कि वो वीडियो देख सकते हैं, नक़्शे देख सकते हैं, गेम खेल सकते हैं और सरफेस टेबलों के दरम्यान मौजूद लोगों के साथ चैट और दिल्लगी कर सकते हैं। 

सरफेस के उत्पाद की संकल्पना माइक्रोसॉफ्ट हार्डवेयर के स्टीवन बथिचे और माइक्रोसॉफ्ट रीसर्च के ऐंडी विल्सन ने 2001 में की थी।

अक्टूबर 2001 में इस विचार को विकास के अगले चरण तक ले जाने के लिए एक आभासी दल का गठन किया गया जिसके प्रमुख सदस्य बथिचे एवं विल्सन थे। 

2003 में, इस दल ने एक सामूहिक समीक्षा में इस विचार को माइक्रोसॉफ्ट के चेयरमैन बिल गेट्स के सम्मुख प्रस्तुत किया। बाद में इस आभासी दल का विस्तार किया गया और एक माह के अन्दर T1 उपनाम वाला एक प्रतिरूप बनाया गया। प्रतिरूप IKEA (आईकेईए) टेबल पर आधारित था जिसमें ऊपर में एक छेद काटा हुआ था और जिसमें कि 'डिफ्यूजर' के तौर पर 'आर्किटेक्ट वेलम' की एक चादर का प्रयोग हुआ था। दल ने कुछ अनुप्रयोग भी विकसित किए जिसमेंपिनबॉल, एक फोटो ब्राउजर, तथा एक वीडियो पहेली शामिल थे। अगले साल तक माइक्रोसॉफ्ट ने सरफेस के लिए 85 से अधिक प्रतिरूप बनाए. अंतिम हार्डवेयर डिजाइन 2005 में पूरा किया गया।

इसी तरह की परिकल्पना का प्रयोग 2002 में बनी विज्ञान कल्पना पर आधारित चलचित्र "माईनॉरिटी रिपोर्ट" में किया गया। जैसा कि डीवीडी कमेंटरी में वर्णित है, निर्देशक स्टीवन स्पीलबर्ग ने कहा कि यंत्र की अवधारणा चलचित्र के निर्माण के दौरान माइक्रोसॉफ्ट के साथ परामर्श से चित्रित की गयी। MIT(एमआइटी) के फिल्म के एक तकनीकी सलाहकार के सहयोगी बाद में सरफेस परियोजना पर काम करने के लिए माइक्रोसॉफ्ट में चले गए।

"सरफेस" का अनावरण माइक्रो सॉफ्ट के सी इ ओ स्टीव बालमर द्वारा 30 मई,2007 को कार्ल्सबैड, कैलिफोर्निया में द वॉल स्ट्रीट जर्नल " के सम्मलेन 'डी:ऑल थिंग्स डिजिटल' में किया गया।सरफेस कम्प्यूटिंग माइक्रो सॉफ्ट के प्रोडक्टिविटी एंड एक्सटेंडेड कंज्यूमर एक्सपिरिएंसेज ग्रुप-जो मनोरंजन एवं यंत्र विभाग के अंतर्गत आता है-का भाग है। " "पहली कुछ कम्पनियां जो सरफेस काम में लाएंगीं, उनमें हाराज एनटरटेनमेंट,स्टारवुड होटल्स एंड रिसोर्ट्स वर्ल्ड वाइड,टी-मोबाइल एवं एक वितरक इंटरनेश्नल गेम टेक्नोलॉजी शामिल हैं। " 

अप्रील 17,2008 को AT&T(ए टी & टी) सरफेस का शुभारम्भ करने वाला पहला रिटेल 'लोकेशन' बन गया। जून 2008 में हाराज एंटरटेनमेंट ने रिओ आइबार में माइक्रो सॉफ्ट सरफेस लौंच किया तथा डिज्नीलैंड ने इसे टुमौरोलैंड, इनोवेंशंस ड्रीम होम में लौंच किया। 13 अगस्त,2008 को शेरेटन होटल्स ने अपने होटल की लौबियों में 5 स्थानों पर सरफेस शुरू किया। 8 सितंबर 2008 को MSNBC (एमएसएनबीसी) ने 2008 के अमेरिकी राष्ट्रपति चुनाव के प्रसारण के दौरान चुनावी नक्शों पर काम करने के लिए सरफेस का प्रयोग आरम्भ किया। MSNBC (एमएसएनबीसी) के राजनीतिक निदेशक चक टॉड को इसका कार्यभार सौंपा गया था।

माइक्रोसॉफ्ट "सरफेस के" अंतराफलक में इसके चार प्रमुख संघटक भागों को महत्वपूर्ण पाता है:सीधा संपर्क, बहु-स्पर्शी संपर्क, एक बहु-उपयोगकर्ता अनुभव, और वस्तु की पहचान की क्षमता.

सीधे संपर्क का सन्दर्भ उपयोगकर्ता की इस क्षमता से है जिससे कि वो बिना माउस या कुंजीपटल के किसी अनुप्रयोग के अंतराफलक से संपर्क करने के लिए इस तक पहुँच सके या इसे स्पर्श कर सके. बहु-स्पर्शी संपर्क का सन्दर्भ किसी अंतराफलक पर अनेक स्पर्श बिंदु होने की क्षमता से है। यह माउस से बिलकुल अलग है जिसमें कि सिर्फ एक ही कर्सर मौजूद होता है। बहु-उपयोगकर्ता बहु-स्पर्श का एक फायदा है-कई लोग सतह के अलग-अलग भागों पर रह कर भी किसी अनुप्रयोग से एक साथ संपर्क कर सकते हैं। वस्तु की पहचान का सन्दर्भ यंत्र द्वारा इस पर रखे गए चिन्हित वस्तुओं की उपस्थिति और अनुस्थापन के पहचान की क्षमता से है।

यह तकनीक 'गैर-डिजिटल' वस्तुओं के इनपुट उपकरणों के रूप में उपयोग की सुविधा प्रदान करता है। एक उदाहरण में, एक सामान्य पेंट ब्रश का प्रयोग सॉफ्टवेयर में एक डिजिटल पेंटिंग बनाने के लिए किया गया था। यह इस तथ्य के द्वारा संभव हो पाता है जिससे कि कैमरों के इनपुट उपकरण के रूप में प्रयोग होने पर सिस्टम परम्परागत टचस्क्रीन या टचपैड उपकरणों के नियामक गुणों, जैसे कि धारिता, विद्युतीय प्रतिरोध, या प्रयोग हुए उपकरण के तापमान पर निर्भर नहीं रहता (देखें टचस्क्रीन). 

कंप्यूटर की "दृष्टि" सतह की ओर लक्ष्य किए गए एक निकट अवरक्त, 850-नैनोमीटर-तरंगदैर्ध्य के एक LED(एल इ डी) प्रकाश स्रोत से उत्पन्न होती है। जब एक वस्तु टेबल के सतह को छूती है तो प्रकाश 1024 x 768 के शुद्ध 'रेजलूशन' वाले कैमरों क़ी ओर परावर्तित होती है जो इसे अनुभाव करने, और टेबल क़ी सतह को स्पर्श करने वाली चीजों के प्रति प्रतिक्रया करने में सक्षम बनाती है।

सरफेस मौलिक अनुप्रयोगों-जिनमे फोटो, संगीत, आम सहयोग करने वाली आभासी सुविधाएं, और गेम शामिल हैं- के साथ उपलब्ध कराई जाएगी.इन अनुप्रयोगों को ग्राहकों को उनकी रूचि और सुविधानुसार उपलब्ध कराया जाएगा. 

एक अनूठी विशेषता जो सरफेस में पहले से मौजूद रहती है वह है पौंड इफेक्ट "अट्रैक्ट" अनुप्रयोग. यह और कुछ नहीं बल्कि पानी के अन्दर पत्थरों और पत्तियों के साथ उसकी (पानी क़ी) एक तस्वीर होती है (बहुत कुछ विन्डोज़ XP या विस्टा के एक स्क्रीन सेवर के जैसी) . उपयोगकर्ता वास्तविक धारा क़ी तरह ही स्क्रीन को स्पर्श कर पानी में तरंग उत्पन्न कर सकते हैं। इसके अतिरिक्त, स्पर्श का दबाव उत्पन्न हुए तरंग के आकर को परिवर्तित कर देता है, और पानी में रखी हुई वस्तुएं एक बाधा उत्पन्न करती हैं जिन्हें तरंगें उछालती हैं, ठीक वैसे ही जैसा वास्तविकता में होता है।

सरफेस टेबल क़ी स्वरुप का एक 30 इंच (76 से.मी.) का डिस्प्ले है। यह 22 इंच (56 से.मी.) ऊंचा,21 इंच (53 से.मी.) गहरा, और 42 इंच (107 से.मी.) चौड़ा है।. सरफेस का टेबल टॉप एक्रिलिक है और इसका अंदरूनी फ्रेम स्टील का है जिस पर पाउडर क़ी सतह चढ़ी हुई है। सॉफ्टवेयर प्लेटफार्म विंडोज विस्टा के एक संस्करण पर चलता है और इसमें 'वायर' किया हुआ ईथरनेट 10/100, वायरलेस 802.11 b/g और ब्लूटूथ 2.0 क़ी संयोजकता है। सरफेस के अनुप्रयोग या तो विंडोज प्रेजेंटेशन फाउंडेशन या माइक्रोसॉफ्ट XNAतकनीक का प्रयोग कर लिखे गए हैं।

माइक्रोसॉफ्ट के MSDN(एम् एस डी एन) सम्मेलन में बिल गेट्स ने डेवलपर्स को उस "अधिकतम" सेटअप के विषय में बतलाया जो माइक्रोसॉफ्ट सरफेस प्राप्त करने जा रहा था।

वर्तमान में बाज़ार में उपलब्ध संस्करण निम्नलिखित विनिर्देशों के साथ आते हैं। :

माइक्रोसॉफ्ट सरफेस के अनुप्रयोग विन्डोज़ प्रेजेंटेशन फाउंडेशन याXNA(एक्स एन ए) में लिखे जा सकते हैं। विकास की प्रक्रिया सामान्य विस्टा के विकास की तरह है, लेकिन कस्टम WPF(डब्लू पी एफ) कंट्रोल सरफेस के अनूठे अंतराफलक के कारण सरफेस के दल को बनाने पड़े थे। डेवलपर्स जो पहले से ही WPF(डब्लू पी एफ) में कुशल हैं, बड़े होटलों, जुआघरों, और रेस्तराओं में प्रयोग हेतु सरफेस अनुप्रयोगों को लिखने में SDK(एस डी के) का प्रयोग कर सकते हैं।

माइक्रोसॉफ्ट रीसर्च ने एक संबधित तकनीक-जिसे सेकंडलाईट कहा गया है-के बारे में जानकारी प्रकाशित क़ी है। अभी भी अनुसंधान चरण में, यह परियोजना गौण छवियों को, मुख्य डिस्प्ले पर या इसके ऊपर, भौतिक वस्तुओं पर संवर्धित करती है। 


