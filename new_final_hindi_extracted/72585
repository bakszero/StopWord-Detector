राव मानसिंह

राव मानसिंह / मान सिंह राव राज्यसभा सांसद और भारतीय राजनेता रहे हैं | पूर्व आईपीएस अधिकारी राव मानसिंह पूर्व उपप्रधानमंत्री चौ.देवीलाल के निधन से खाली हुई राज्यसभा सीट पर चुने गए थे| आप इंडियन नेशनल लोकदल (ईनेलो) के नेता थे| आप 06.06.2001 से 01.08.2004 तक राज्य सभा सांसद रहे| 

इससे पूर्व राव साहब हरियाणा कर्मचारी चयन आयोग के चेयरमैन और हरियाणा में एस.एस.पी रह चुके थे| 

राव मान सिंह का जन्म हरियाणा के जिला महेंद्रगढ़ के गाँव नीरपुर के एक कृषक परिवार में हुआ था| इनकी माताजी का नाम जैदेयी और पिता का नाम देवा राम था| आपने प्रारम्भिक शिक्षा गाँव में और उच्च शिक्षा अहीर कॉलेज रेवाड़ी से प्राप्त की| 

कॉलेज के दिनों में आप उच्च कोटि के खिलाडी थे और अपनी टीम के कप्तान भी रहे |