दिल्ली दरवाजा, लाहौर

दिल्ली दरवाजा ( या दिल्ली गेट) पुराने दीवार से घिरे पाकिस्तान के लाहौर शहर के छः शेष दरवाजों में से एक प्रवेश द्वार है। दिल्ली दरवाजे एवं निकटस्थ शाही हम्माम का पुनरोद्धार २०१५ में "आगा खाँ कल्चरल सर्विस पाकिस्तान" द्वारा करवाया गया है।

दिल्ली दरवाजे का निर्माण मुगल काल में हुआ था एवं यह पुराने लाहौर शहर के १३ में से शेष बचे छः प्रवेशद्वारों में से एक है। इस दरवाजे का नाम दिल्ली पर रखा गया है, क्योंकि यह पूर्वमुखी होने के कारण दिल्ली शहर की ओर रुख करता है। मुगल काल में यह द्वार लाहौर शहर के मुख्य प्रवेशद्वार के रूप में प्रयोग किया जाता था। इसके द्वार प्रत्येक दिन सांय बन्द कर दिये जाते थे। इस परिसर से लगी १७वीं शताब्दी की कई ऐतिहासिक इमारतें हैं जैसे वज़ीर खां मस्जिद, शाही हम्माम एवं हवेलियाँ।

