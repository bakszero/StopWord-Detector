हैवलॉक द्वीप

हैवलॉक द्वीप भारत के अण्डमान व निकोबार द्वीपसमूह के अण्डमान द्वीपसमूह भाग के बृहत अण्डमान द्वीपों से पूर्व में स्थित रिची द्वीपसमूह का सबसे बड़ा द्वीप है। यह द्वीप अण्डमान व निकोबार की राजधानी पोर्ट ब्लेयर से ५७ किमी पूर्वोत्तर में स्थित है।

हैवलॉक के कई निवासी सन् १९७१ के बांग्लादेश स्वाधीनता युद्ध के दौरान आये शरणार्थी और उनके वंशज हैं, जिन्हें भारत सरकार ने यहाँ बसाया था। इस द्वीप पर पाँच गाँव हैं: गोविन्दा नगर, विजय नगर, श्याम नगर, कृष्ण नगर और राधा नगर। भारत सरकार ने यहाँ पर्यावर्णीय पर्यटन विकसित करने का निर्णय लिया और अब यहाँ के तट विश्वप्रसिद्ध हो चुके हैं। टाइम (अंग्रेज़ी पत्रिका) ने २००४ में छपे एक अंक में पश्चिमी तट के तट नम्बर ७ (जो राधा नगर तट भी कहलाता है) एशिया का सर्वोत्तम तट घोषित किया था।


[[श्रेणी:रिची द्वीपसमूह]]
[[श्रेणी:अण्डमान और निकोबार द्वीपसमूह के द्वीप]]