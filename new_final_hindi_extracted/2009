सुएज़ की खाड़ी

सुएज़ की खाड़ी () लाल सागर के उत्तरी भाग में सीनाई प्रायद्वीप के पश्चिम में और मिस्र की मुख्यभूमि के पूर्व में स्थित एक खाड़ी है। इस खाड़ी के बीच की काल्पनिक रेखा एशिया और अफ़्रीका के महाद्वीपों की विभाजन रेखा मानी जाती है। खाड़ी के उत्तरी अंत पर मिस्र का सुएज़ शहर और सुएज़ नहर में प्रवेश करने का रास्ता है।

सुएज़ की खाड़ी लाल सागर का पश्चिमोत्तरी बाज़ू है। सीनाई प्रायद्वीप लाल सागर के इस भाग को दो काँटों में विभाजित करता है - पश्चिम वाला सुएज़ की खाड़ी है और पूर्वी वाला अक़ाबा की खाड़ी कहलाता है। सुएज़ की खाड़ी की गहराई अधिकतर स्थानों पर ५० से ७० मीटर की है। खाड़ी के लाल सागर वाले मुख को जुबाल जलडमरू () कहते हैं और यहाँ शदवान () नामक एक द्वीप स्थित है।

