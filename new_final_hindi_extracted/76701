सेरेना मारिया अुनोन

सेरेना मारिया अुनोन एक अमेरिकी चिकित्सक, इंजीनियर और नासा की अंतरिक्ष यात्री हैं। जून २००७ में अुनोन को अंतरिक्ष यात्री उम्मीदवार के रूप में चुना गया था। उन्होंने २०११ में अंतरिक्ष यात्री उम्मीदवार प्रशिक्षण कार्यक्रम पूरा किया और जून २०१२ में फ्लोरिडा के लार्गो से नासा/एनओएएएए के पानी के नीचे की खोज के अभियान "नीमो-16" के तहत "डीपवर्कर 2000 सबमर्सिबल" यान की पाइलट के रूप में कार्य किया। इसके बाद पुनः, जुलाई २०१५ में अुनोन ने "नीमो-20" अभियान में भी चालक दल के सदस्य के रूप में, अर्थात एक एक्वानॉट के रूप में, भाग लिया।

अुनोन-चांसलर को नासा द्वारा एक उड़ान सर्जन के रूप में लिया गया था और इन्होने रूस में अंतर्राष्ट्रीय अंतरिक्ष स्टेशन के अंतरिक्ष यात्रियों के लिए चिकित्सा अभियानों का संचालन करते हुए नौ महीने व्यतीत किये। एसटीएस -127 और ऍक्सपेडिशन 22 के लिए डिप्टी क्रू सर्जन के रूप में सेवा की और ओरियन के लिए डिप्टी लीड के रूप में भी काम किया। उन्हें २००९ में "एयरोस्पेस मेडिकल एसोसिएशन" से जूलियन ई. वार्ड मेमोरियल अवार्ड मिला जो उन्हें अंतरिक्षयान चालकदल के नैदानिक ​​देखभाल के लिए दिया गया।
