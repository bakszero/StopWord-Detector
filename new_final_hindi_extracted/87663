तखतगढ़

”’तखतगढ़”’ राजस्थान राज्य के पाली जिले की सुमेरपुर तहसील का एक कस्बा है, जो कि जालौर जिले की सीमा रेखा पर स्थित है।

किवदन्ती है कि इसका नाम जोधपुर के राजा तखतसिंह के नाम पर तखतगढ़ रखा गया। यह नगर लगभग १५० साल पुराना है।
गांव के प्रथम सरपंच श्री सरेमल केसरीमल संघवी थे। १९७४ में तखतगढ़ को चतुर्थ श्रेणी की नगरपालिका घोषित कर दिया गया। १९५१ में भी यह कस्बा नगपालिका बना दिया गया था, लेकिन १९६१ में नगरपालिका की परिभाषा बदल जाने पर १९६१ से १९७४ तक यहां पर ग्राम पंचायत की व्यवस्था थी। अभी यहां पर २० वार्ड है। वर्तमान मे यहां नगरपालिका अध्यक्ष रजना घाची है, जो कि 2015 में प्रासद द्वारा सीधे निर्वाचित है।

यहां की अर्थव्यवस्था मुख्यतया कृषि आधारित है। कई लोग अपने गुजारे के लिये महाराष्ट्र, कर्नाटक, तमिलनाडु आदि राज्यों में जाते हैं। स्टेट बैंक ऑफ बीकानेर एण्ड जयपुर, एम जी बी ग्रामीण बैंक एवं पाली सेन्ट्रल कॉ-ऑपरेटिव बैंक एवं बैंक ऑफ बडोदा यहां के बैंक है। १९६१-६२ में देश में सर्वाधिक प्रति व्यक्ति आय रू. १७.८६ तखतगढ़ ग्राम पंचायत में रिकॉर्ड की गई थी। यह ग्राम पंचायत उस समय राजस्थान में सबसे धनी थी।

राजस्थान परिवहन निगम की बसें यहां के यातायात का प्रमुख साधन है। वहीं कुछ गांवो के लिये निजी बसे ही उपलब्ध हैं। लम्बी दूरी के स्थानों के लिये फालना रेलवे स्टेशन से रेलगाडी का उपयोग किया जाता है।

वि‍द्यालय शि‍क्षा प्राप्‍त करने के लि‍ए नि‍म्‍न वि‍द्यालय सचांलि‍त हो रहे हैं।


