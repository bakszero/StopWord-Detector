वियतनामी भाषा

वियतनामी भाषा वियतनाम की राजभाषा है। जब वियतनाम फ्रांस का उपनिवेश था तब इसे अन्नामी (Annamese) कहा जाता था। वियतनाम के ८६% लोगों की यह मातृभाषा है तथा लगभग ३० लाख वियतनामी बोलने वाले यूएसए में रहते हैं। यह ऑस्ट्रो-एशियाई भाषा-परिवार की भाषा है। 

वियतनामी भाषा की अधिकांश शब्दराशि चीनी भाषा से ली गयी है। यह वैसे ही है जैसे यूरोपीय भाषाएं लैटिन एवं यूनानी भाषा से शब्द ग्रहण की हैं उसी प्रकार वियतनामी भाषा ने चीनी भाषा से मुख्यत: अमूर्त विचारों को व्यक्त करने वाले शब्द उधार लिये हैं। वियतनामी भाषा पहले चीनी लिपि में ही लिखी जाती थी (परिवर्धित रूप की चीनी लिपि में) किन्तु वर्तमान में वियतनामी लेखन पद्धति में लैटिन वर्णमाला को परिवर्तित (adapt) करके तथा कुछ डायाक्रिटिक्स (diacritics) का प्रयोग करके लिया जाता है। 

द्वितीय विश्वयुद्ध से पूर्व हिंद चीन के पाँच प्रांतों - लाओस, कंबोडिया, अनाम, कोचीन चीन तथा टोंटिंग) में से एक प्रांत अनाम की भाषा थी। अब यह प्रांत नहीं रह गया है, किंतु भाषा है। यह चीनी भाषापरिवार की तिब्बती-बर्मी-वर्ग पूर्वी शाखा (अनामी-मुआंग) की एक भाषा है। इसके बोलनेवाले कंबोडिया, स्याम और बर्मा तक पाए जाते हैं। इसकी प्रमुख बोली टोंकिनी है। कई दशकों तक युद्ध के कारण इसकी जनसंख्या एवं शब्दभांडार में कल्पनातीत परिवर्तन हो गया है। चीनी भाषा की भाँति यह भी एकाक्षर (चित्रलिपि), अयोगात्मक और वाक्य में स्थानप्रधान है। अर्थप्रेषण के लिए लगभग छह सुरों का प्रयोग होता है। इसमें ऋण चीनी शब्दों की संख्या सर्वाधिक है। चीनी की भाँति अनामी ने भी रोमन लिपि को अपना लिया है।

वियतनामी भाषा लगभग पूरे वियतनाम में बोली जाती है। यह अन्य देशों में स्थित (मुख्यत: अमेरिका में) वियतनामी मूल के लोगों की भी मातृभाषा है। यूएसए में १० लाख से अधिक वियतनामी-भाषी लोग हैं। यूएसए में यह सातवीं सर्वाधिक बोली जाने वाली भाषा है। इसी प्रकार आस्ट्रेलिया में यह छ्ठी सर्वाधिक बोली जाने वाली भाषा है।

एथनॉलॉग के अनुसार, कम्बोडिया, चीन, कनाडा, चेक गणराज्य, फिनलैंड, फ्रांस, जर्मनी, लाओस, मार्टिनक्यू, फिलीपिन्स, थाइलैण्ड एवं यूके में पर्याप्त मात्रा में वियतनामी बोलने वाले हैं।


