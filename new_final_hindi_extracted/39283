एटा

एटा भारत के उत्तर प्रदेश प्रान्त का एक शहर है | यह एटा जिला का मुख्यालय है। यहाँ के प्रमुख स्थलों में पटना पक्षी विहार, कैलाश मंदिर, नगला जवाहरी गांव का बडा पीपल, छ्छैना गाँव की पानी से चलने वाली आटा चक्की आदि हैं | इसे पृथ्वीराज चौहान के सरदार राजा संग्राम सिंह ने बसाया था। इसने एटा में एक सुदृढ़ मिट्टी का दुर्ग बनवाया था जिसके खंडहर आज भी मौजूद हैं।

एटा भारत के उत्तर प्रदेश प्रान्त के अलीगढ़ डिवीजन का एक जिला है। यह उत्तर में बदायूं जिला, दक्षिण में मैनपुरी और फिरोजाबाद, पूर्व में फर्रुखाबाद व पश्चिम में अलीगढ़, खैर, हाथरस व मथुरा जिलों से घिरा है। जो कि उत्‍तर प्रदेश मे आते है।

जिले के "उत्तरी अक्षांश" 27o 18' और' 28o 2' और 78o 11' और '79o' 17 पूर्वी देशांतर के बीच समानताएं है।

वर्ष 2011 की जनगणना के अनुसार एटा की जनसंख्या 1,761,152 है. यह भारत में 272 की रैंकिंग देता है. जिले में प्रतिवर्ग किलोमीटर 717 निवासियों (1860 / वर्ग मील) का जनसंख्या घनत्व है.2001-2011 दशक से अधिक जनसंख्या वृद्धि दर 12.77% थी. एटा में हर 1000 पुरुषों पर 863 महिलाओं का लिंग अनुपात है , और साक्षरता दर 73.27% है.

एटा शहर में बस व कार द्वारा ही पहुंचा जा सकता है, हालांकि यहाँ पर रेलवे स्टेशन भी है पर रेल केवल एटा से टूंडला तक ही जाती है वो भी सवारी कम मालगाडी अधिक है, सवारी डिब्बों के नाम पर मात्र 5 डिब्बे ही लगे हैं जिनमें केवल डेली वाले यात्री ही यात्रा करते है, क्योंकि यह उत्तर प्रदेश के अलीगढ़ डिवीजन के अन्दर आता है व दिल्ली से कानपुर वाले मार्ग पर जिसे ग्रांट ट्रंक रोड (या N H - 91) या पूर्व नाम शेरशाह सूरी मार्ग भी कहते हैं पर स्थित है इसलिए यहाँ बस के द्वारा आराम से पहुंचा जा सकता है | यह भारत की राजधानी दिल्ली व उत्तर प्रदेश के औद्योगिक नगर कानपुर दोनों से ही सामान दूरी लगभग २०० कि० मी० दूर स्थित है|

1. गाँव नगला जवाहरी : उत्तर प्रदेश के एटा जिले में कासगंज रोड से करीब 5 किलोमीटर दूर अचलपुर के पास गाँव नगला जवाहरी स्थित है | इस गाँव की मान्यता इसलिए अधिक है क्योकि यहाँ एक बड़ा पीपल का पेड़ है जिसकी धरातल से ऊंचाई करीब 110 फीट है और वह 3 बीघा जमीन में फैला हुआ है यह वृछ इसी गाँव के सत्यशील पब्लिक स्कूल के पास है मान्यत यह ाहै की जो भी व्यक्ति यहाँ आकर मन्नत मांगता है तो उसकी मन्नत घर पहुँचने से पहले पूरी हो जाती है इसी वजह से यहाँ हर समय पूजा, भागवत कथा, भंडारे होते रहते है , और इस जगह की एक और खासियत है की गर्मियों में यहाँ कभी गर्मी नहीं लगती चाहे उन दिनों पूरा देश गर्मी मेंजल जक्यों न रहा हो इसी वजह से इस गाँव के सभी लोग गर्मियों में सुबह से साम तक इसी पेड़ क नीचे चरहते हैं पूरे गाँव में सिर्फयादव जातिी के लोग रहते हैं, उन सभी में सबसे खाश सत्यपाल सिंह यादव जी हैं जो अपने लोकप्रिय न्याय के लिए पूरे जनपद में प्रसिद्द हैं .इसी वजह से इस गाँव के मुकदमे कोर्ट और पुलिस नहीं बल्कि वही सुलझाते हैं .व ह

2. पटना पछी विहार : 

प्रवासी व अप्रवासी पछियों की शरणस्थली बन चुका पटना पछी विहार उत्तर प्रदेश के एटा जिले की जलेसर तहसील में स्थित है | जलेसर - सिकन्दराराऊ राजमार्ग पर एटा से ४७ किमी दूर तथा जलेसर से पांच किमी दूर स्थित इस अभयारण्य को सन 1990 में एक संपूर्ण अभयारण्य घोषित किया गया था | यहाँ का औसत तापमान गर्मियों में 47 डिग्री सेल्सियस व सर्दियों में ४ डिग्री सेल्सियस तक पहुँच जाता है | पटना पछी विहार बहुत पुराने खजूर के वृक्षों से घिरा एक विशाल जलाशय है जिसकी खुदाई में प्रागैतिहासिक साक्ष्य भी मिले हैं | कहा जाता है कि यह मगध के सम्राट जरासंध के मित्र कालिया का वन था, जहाँ उसका महल था | उसके महल के खंडहर और जमीन के नीचे दबे अवशेष कुछ ऐतिहासिक सत्य की गवाही देते हैं | यहाँ मिले सोने व चांदी के सिक्के द्वापर युग के बताये जाते हैं | करीब १०८ हेक्टेयर क्षेत्र में फैले पटना पक्षी विहार में स्थानीय व प्रवासी पछियों के झुण्ड, खजूर के पेड़ों से आच्छादित वन तथा विशाल झील का प्राकृतिक सौन्दर्य यहाँ के आकर्षण का प्रमुख केंद्र है | वर्ष १९९१ में वन्य प्राणी विशेषज्ञों के द्वारा की गयी गाड़ना के अनुसार पटना पछी विहार में लगभग १७५ प्रजातियों के प्रख्यात पछी यहाँ प्रवास करते हैं | इनमें से लगभग ६५ प्रजातियाँ के दुर्लभ पछी साईबेरिया, चीन, मंगोलिया तथा अन्य बाहरी देशों से यहाँ आते हैं | शीतकाल (लगभग अक्टूवर नवम्बर के मध्य से) शुरू होते ही यहाँ प्रवासी पछियों का आगमन प्रारंभ हो जाता है | अनुकूल मौसम में यहाँ लगभग ७५ हजार विभिन्न प्रजातियों के पछियों का विशाल झुण्ड एक साथ देखा जा सकता है | यहाँ आने वाले पछियों में सबसे सुन्दर पछी ' कौरमोरेंट ' है | यह काफी हद तक कनकउआ से मिलता - जुलता है | इसे गनहिल नाम से भी जाना जाता है| एक ऐसा पछी भी है जिसे ' आर्टिकटोन ' के नाम से जाना जाता है, जिसकी गति सर्वाधिक तीव्र है | इनमें सबसे अधिक दुस्साहसी पछी ' उर्न ' है | यह हिमालय की बर्फीली चोटियों को लांघता हुआ यहाँ आता है | यहाँ आने वाले मेहमान पछियों में हिमालयन, वीयरदडे, वल्चर, फ्लोवरपैक, फायर विस्टेड फ्लोवर पिकड़, गूज आदि विशेष पछी उल्लेखनीय हैं | धार्मिक दृष्टि से भी इसका चमत्कारिक महत्व है | यहाँ के वन में ३० फुट से भी अधिक गहराई तक लम्बा एक शिवलिंग भी है, जोकि एक मंदिर के अन्दर स्थित है | मान्यता के अनुसार यह शिवलिंग जिसके आलिंगन में पूरा आ जाता है उसकी सभी मुरादें पूरे हो जाती हैं।

3. कैलाश मंदिर, एटा :

मंदिर के विषय में कुछ महत्वपूर्ण जानकारी :

एटा शहर में स्थित इस मंदिर का निर्माण संवत 1924 में राजा दिलसुख राय बहादुर ने करवाया था | मंदिर निर्माण के साथ ही इसके आसपास के पूरे क्षेत्र का नामकरण भी कैलाशगंज हो गया है | धरातल से इस मंदिर की चोटी तक की ऊँचाई करीब 200 फुट है, जबकि शिवजी की चतुर्मुखी मूर्ति धरातल से लगभग सवा सौ फुट की ऊँचाई पर स्थित है | जमीन से लेकर मूर्ती तक का पूरा आधार ठोस है, धरातल से शिवजी की चतुर्मुखी मूर्ति तक के गर्भ स्थल में किसी प्रकार का खोखलापन नहीं है, इस ठोस गर्भ पर ही दीप के आकार में शिवजी के चारों दिशाओं में उभरे मुखों की सफ़ेद पत्थर से निर्मित मूर्ति रखी गयी है, मूर्ति के समीप ही सफ़ेद पत्थर से ही निर्मित नंदी की मूर्ति स्थापित है | इसके अलावा मूर्ति की दो विपरीत दिशाओं उत्तर व दखिण में क्रमश: गणेश व माँ पार्वती की सफ़ेद पत्थर से ही निर्मित आदमकद मूर्तियाँ स्थापित की गयी हैं | मंदिर की छत पर अजन्ता व अलोरा की तरह ही शानदार भित्ति चित्रों को उकेरा गया है, जिन्हें देखते ही श्रद्धालु खो जाते हैं | मंदिर के अन्दर पांच मंजिलों में अर्थात चतुर्मुखी मूर्ति की ऊँचाई तक 16 कमरे हैं | इसके अलावा मंदिर के धरातल के प्रांगण में एक ओर काफी विशाल सरोवर है जिसमें उतरने के लिए सीढ़ियाँ बनाई गयी हैं, सरोवर उपेक्षा के कारण ख़राब हालत में है | मंदिर के एक ओर बाग़ के लिए विशाल स्थान है, जो कि उपेक्षा का शिकार है | 

१०८ सीढ़ियाँ चढ़नी पड़ती हैं :

मंदिर में ऊपर चढ़ने के लिए श्रद्धालुओं को 108 सीढियाँ चढ़नी पड़ती हैं, सीढियाँ 70 फुट की ऊंचाई के बाद तीन भागों में विभक्त हो जाती हैं, सबसे बाईं ओर की सीढ़ियाँ मंदिर में ऊपर जाने के लिए व दायीं ओर की सीढ़ियाँ नीचे उतरने के लिए हैं जबकि बीच में विश्राम स्थल बनाया गया है जिनका इस्तेमाल चढ़ते वक्त थक जाने वाले यात्री करते हैं | 

शिवरात्रि और सावन में लगता है मेला :

फाल्गुन माह में शिवरात्रि महापर्व और श्रावण मास के दौरान मंदिर में मेले लगते हैं, इन पर्वों पर लाखों श्रद्धालुओं की भीड़ उमड़ती है, सावन के पूरे माह में पड़ने वाले सोमवार को भक्तों की विशेष भीड़ रहती है | सावन के सोमवार और महाशिवरात्रि के दौरान भक्तजन कांवरों में गंगाजल भरकर कोसों दूर की लम्बी पदयात्रा करके कैलाश मंदिर में शिवजी का जलाभिषेक कर मनौती मांगते हैं |

मंदिर के बारे में अन्य महत्वपूर्ण बातें :

1. किवदंती के अनुसार कैलाश मंदिर के नीचे एक सुरंग है जो कासगंज तक खुदी थी, सुरंग का द्वार मंदिर के ठीक नीचे है लेकिन सुरंग का द्वार सालों से बंद है जिसके कारण किसी के पास कोई ठोस जानकारी नहीं है की सुरंग कहाँ तक जाती है| 

2. भारत में कहीं भी नहीं है ऐसी शिवजी की चतुर्मुखी मूर्ती |

3. सवा सौ फुट के ठोस गर्भ स्थल पर स्थित है अदभुत प्रतिमा |

4. पूरे उत्तर प्रदेश और उत्तराखंड में नहीं है इतना उंचा शिवजी का मंदिर |

5. धरातल से २०० फुट ऊंचा है कैलाश मंदिर |
"अचल पुर"
एटा नगर से 20 किमी दूर यह गाँव बौद्ध काल में बैरंजा के नाम से प्रसिध्द था यहाँ भगवान बुद्ध बारहवें वर्षा मास/वर्षा ऋतु में ठहरे थे। सम्राट अशोक द्वारा चार शिलालेख अशोक स्तम्भ यहाँ बनवाये गए थे जो आज भी मौजूद हैं ।यह स्थान अब अतरंजी खेड़ा के नाम से प्रसिद्ध है।
वर्ष 1962-63 में अलीगढ़ मुस्लिम वि0वि0 के प्रोफेसर नूरुल हसन तथा प्रोफेसर आर0सी0 गौड़ ने अतिरंजी खेड़ा की खुदाई करवाई उसमे मौर्य कालीन वर्तन मूर्तियां आदि प्राप्त हुए वर्ष 408 ई0 में महान विद्वान फाह्यान तथा 630 ई0 में व्हेनसांग यहाँ आये थे । वर्ष 718 ई0 में मुहम्मद बिन कासिम तथा 1025 ई0 में महमूद गजनवी ने इस छोटे शहर को नष्ट कर दिया 1025 ई0 में गजनवी का मौलवी गुरु उलेमा हजरत हुसेन भी इसी स्थान पर मरे थे उनकी मजार आज भी बनी है जहाँ हिन्दू और मुसलमान दोनों पीर बाबा की जात करने हर बृहस्पतिवार आते हैं।मुहम्मद गोरी के सेनापति बख्तियार ख़िलजी ने इस राजधानी को पूरी तरह नष्ट कर दिया। 1862 ई में पुरातत्व के जनक सर अलेक्जेंडर कनिंघम यहाँ आए थे।

बौद्ध काल से पूर्व यहाँ एक जनश्रुति प्रचलित है कि कभी यहाँ सम्राट बेन चक्रवर्ती का राज्य था जो दशरथ और जनक के समकालीन थे राजा बेन अपनी प्रजा से कोई कर नही लेते थे अपना व अपने परिवार का पोषण खजूर के पंखे बना कर करते थे जो धानुक जाति के थे । कालान्तर में जो भी ब्राह्मण और क्षत्रिय राजा यहाँ हुए उन्होंने सम्राट बेन की लोकप्रियता हासिल करने के लिए बेन टाइटल का प्रयोग किया।राजा बेन वंशज आज भी धानुक जाति में बेनिया गोत्र से पाये जाते हैं। सिरसा टिप्पू एवम् रामई
में आज भी धानुक जाति के लोग खजूर के पंखे और झाड़ू बनाते हैं।
