मुत्ताहिदा क़ौमी मूवमेंट

मुत्तहिदा क़ौमी मूवमेंट (एम क्यू एम ; उर्दू: متحدہ قومی موومنٹ) पाकिस्तान का एक सेक्युलर राजनीतिक दल है। यह मुखयतः उर्दूभाषी मुजाहिरों (भारत से आये शरणार्थियों) का दल है। वर्तमान समय में यह दल सिन्ध प्रान्त का दूसरा सबसे बड़ा दल है जिसके पास १३० में से ५४ सीटें हैं। यह पाकिस्तान की नेशनल असेम्बली में चौथी सबसे बड़ी पार्टी है। 

अल्ताफ़ हुसैन ने १९७८ में 'आल पाकिस्तान मुजाहिर स्टुडेन्ट्स ऑर्गनाइजेशन' (APMSO) बनाया जिससे १९८४ में मुज़ाहिर कौमी मूवमेन्ट का जन्म हुआ। १९९७ में इस पार्टी ने अपना नाम बदलकर 'मुत्तहिदा क़ौमी मूवमेंट' रख लिया। कराची में इसका आधार बहुत तगड़ा है।

