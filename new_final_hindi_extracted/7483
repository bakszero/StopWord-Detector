जस्टिन बीबर

जस्टिन द्रू बीबर (, जन्म १ मार्च १९९४) एक कनेडियाई पॉप/आर और बी गायक, गीतकार और अभिनेता है। बिबर को स्कूटर ब्राउन ने २००८ में खोज निकाला था जिन्होंने उसके वीडियो यूट्यूब पर देखे और आगे चलकर उसके मैनेजर बन गए। ब्राउन ने उनकी मुलाकात अशर से अटलांटा, जोर्जिया में करवाई और बिबर को जल्द ही रेमंड ब्राउन मिडिया समूह में शामिल कर लिया गया जो अशर और ब्राउन का समूह है। बाद में बिबर को आइलैंड रिकॉर्ड्स ने साइन कर लिया जो एल.ए रीड की संपत्ति है। बिबर का पहला गीत "वन टाइम" २००९ में रिलीज़ किया गया और यह कनाडा के शीर्ष दस गीतों में रहा। उनका पहला अल्बम "माई वर्ल्ड", जिसे नवंबर २००९ में रिलीज़ किया गया, जल्द ही अमेरिका में प्लैटिनम प्रमाणित रहा। वह पहले कलाकार बन गए जिनके सातों गाने "बिलबोर्ड हॉट १०० की सूची में शामिल थे। 

बिबर का पहला पूरा स्टूडियो अल्बम "माई वर्ल्ड २.०" मार्च २०१० में रिलीज़ किया गया। यह कई देशों में शीर्ष दस स्थानों में और अमेरिका में प्लैटिनम प्रमाणित रहा। इसमें विश्वभर का शीर्ष-दस का गीत "बेबी" शामिल था। "बेबी" का संगीत वीडियो यूट्यूब पर अबतक चर्चा का विषय व सर्वाधिक देखा गया वीडयो है।

यह 2014 में अपनी पहली गिरफ्तारी से पहले कई देशों में गिरफ्तारी से बचने में सफल रहे थे। इसमें 2012 में लापरवाही से गाड़ी चलाने का आरोप लगा था और 2013 में ब्राज़ील में तोड़फोड़ भी करने का आरोप लगा था, लेकिन इन सभी मामलों में बिना गिरफ्तारी के बचने में सफल रहे थे। केलिफोर्निया में बिबर के पड़ोसी ने मामला दर्ज कराया था कि इसने उसके घर में 9 जनवरी 2014 को अंडे फेके थे, जिसके कारण उसके घर की कीमती चीजें टूट गई और लाखों डॉलर का नुकसान हुआ। इसमें भी कोई गिरफ्तारी नहीं हुई थी।

23 जनवरी 2014 को फ्लॉरिडा के मियामी बीच में एक अन्य गायक के साथ लापरवाही से गाड़ी चलाने और 6 माह पहले समाप्त हो चुका लाइसेंस के साथ गाड़ी चलाने और गिरफ्तारी का विरोध करने के कारण जेल जाना पड़ा था। पुलिस से पूछताछ में जस्टिन ने बताया कि उसने शराब पीया था और धूम्रपान के साथ साथ नशीली दवा का सेवन भी किया था। साक्ष्यों और सबूतों की कमी के कारण संयुक्त राज्य की अदालत ने केवल 2,500 डॉलर की रकम भरने ही आदेश दिया।

जस्टिन के ऊपर कैलिफोर्निया में एक पड़ोसी ने घर में तोड़ फोड़ करने का आरोप लगाया था। उसने कहा कि जस्टिन ने 9 जनवरी 2014 को अंडे फेके थे, जिससे घर के कई कीमती सामान टूट गए और उसे लाखों डॉलर का नुकसान हुआ। 9 जुलाई 2014 को अदालत ने जस्टिन को इसका दोषी माना कि उसी ने अपने पड़ोसी के घर तोड़फोड़ की थी। इससे पूर्व पुलिस ने बताया था कि जस्टिन के उत्साही दोस्तों का वीडियो भी है, जिसमें अंडे फेकने के बाद का दृश्य है। दो साल की सजा के बदले अदालत ने उसे $80,900 डॉलर जमा कराने की सजा दी, जिसमें 12 सप्ताह के लिए क्रोध पर काबू रखने का प्रबंधन और पाँच दिन का सामाजिक सेवा भी जोड़ा गया था। इसके बाद में जस्टिन ने उस जगह को हमेशा के लिए छोड़ कर बेवर्ली पहाड़ वाले घर में रहने लगे।

जून 2014 में जस्टिन का एक वीडियो सामने आया, जिसमें एक छोटा 15 साल का जस्टिन काले लोगों पर चुटकुला सुना रहा था, जिसमें कई बार "निग्गर" शब्द का उपयोग किया गया था, जो एक अपमानजनक या घृणास्पद शब्द है। इसी महीने में एक और वीडियो सामने आया, जिसमें 14 वर्ष के जस्टिन "वन लेस लोनेली गर्ल" वाले गाने की नकल करता है, लेकिन उस गाने के बोल को "वन लेस लोनेली निग्गर" समझता है और कहता है कि यदि वह किसी एक को मार देता तो वह केकेके का हिस्सा होता, जो कि एक आतंकी संगठन है, और काले लोगों पर नस्लीय हिंसा के लिए भी जाना जाता है।

इन दोनों वीडियो के सामने आने के बाद जस्टिन ने उसी दिन लोगों से माफी मांगी और कहा कि "कई वर्ष पूर्व किए किसी गलती का सामना करना मेरे लिए अब तक का सबसे कठिन काम रहा है।"

जस्टिन के गाने के 10 करोड़ प्रति बिकने पर इसे कनाडा का सबसे अधिक बेचने वाला कलाकार बना दिया। 23 नवम्बर 2012 को कनाडा के प्रधानमंत्री स्टीफन हार्पर ने इन्हें "क्वीन एलिज़ाबेथ द्वितीय डायमंड जुबली" मेडल प्रदान किया। इस पदक को पाने वाले जस्टिन साठ हजार कनाडाइयों में से एक थे। 2013 में जस्टिन को "रिकॉर्डिंग इंडस्ट्री असोसिएसन ऑफ अमेरिका" कि ओर से डायमंड पुरस्कार मिला था। यह पुरस्कार इन्हें इनके गाने "बेबी" के सबसे अधिक सुनने वाले डिजिटल गाना बनने के बाद मिला था।

