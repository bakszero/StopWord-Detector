सेक्स एंड द सिटी

सेक्स एंड द सिटी () एक अमेरिकी हास्य-ड्रामा टेलीविजन शृंखला है जिसकी रचना डेरेन स्टार ने की व निर्माण एचबीओ ने किया। इसका प्रसारण १९९८ से २००४ के बिच किया गया व इसके मुख्य प्रसारण में कुल चौरानवे प्रकरण थे। इसके छः साल के प्रसारण में इसे कई निर्मातओं, लेखकों व निर्देशकों का सहकार्य मिला जिनमे मुख्यतः माइकल पैट्रिक किंग की मदद उल्लेखनीय है।

न्यू यॉर्क शहर में घटित व चित्रित व कैंडेस बुश्नेल द्वारा लिखित इसी नाम के उपन्यास पर आधारित यह कार्यक्रम चार औरतों के समूह के जीवन पर प्रकाश डालता है, जिनमे से तिन अपनी तीस की उम्र व एक चालीस की उम्र की है, जो अपने अलग व्यवहार व बदलते सेक्स जीवन के बावजूद एक दूसरे से सारी बाते बांटती है। इसमें सराह जेसिका पार्कर, किम केत्रल, क्रिस्टिन डेविस और सिंथिया निक्सन मुख्य भूमिकाओं में है। यह शृंखला अनेक कहानियों के साठ सम्भोग, सम्भोग जनित बीमारियाँ, सुरक्षित सम्भोग व महिलाओं से सम्बंधित घटनाओं पर ध्यान देती है और मित्रता व रिश्तों के बिच अंतर को दर्शाती है।

इस शृंखला को काफ़ी सराहा गया है और इसके विषय व पात्रों की समीक्षा की गई है। इसके साथ ही इसे दो फ़िल्मों "सेक्स एंड द सिटी" (२००८) व उसका अगला भाग "सेक्स एंड द सिटी २" (२०१०) में परिवर्तित किया जा चूका है। अपने ५४ एमी पुरस्कार नामांकनो में से इसे ७ में, २४ गोल्डन ग्लोब पुरस्कार नामांकनो में से ८ में और ११ स्क्रीन एक्टर्स गिल्ड अवार्ड्स नामांकनो में से ३ में विजय प्राप्त हुई है।

