केट विंसलेट

केट एलिज़ाबेथ विंसलेट (जन्म, 5 अक्टूबर 1975), एक अंग्रेज़ अभिनेत्री और अनियमित गायिका हैं।
विंसलेट ने अपने फ़िल्मी-जीवन की शुरूआत उन्नीस वर्ष की उम्र में पीटर जैक्सन की "हेवेनली क्रीएचर्स" (1994) से की.आंग ली द्वारा निर्मित "सेंस एंड सेंसिबिलिटी" (1995) के रूपांतरित संस्करण में सहायक भूमिका तथा "टाइटेनिक" में रोस डेविट बुकेटर की भूमिका निभा कर उन्होंने लोकप्रियता प्राप्त की.

विंसलेट ने आइरिस मुर्डोक की जीवनी पर आधारित फ़िल्म "आइरिस" (2003), नवयथार्थवाद इंडी फ़िल्म "इटरनल सनशाइन ऑफ़ द स्पॉटलेस माइंड" (2003),टॉड फ़ील्ड की 2006 के ड्रामा "लिटिल चिल्ड्रेन", रूमानी कॉमेडी "द हॉलीडे" (2006) और "रिवोल्यूशनरी रोड" (2008) के फ़िल्मी रूपांतरण जैसी कई अन्य फ़िल्मों में अभिनय किया।

छह अकादमी पुरस्कारों के लिए नामांकित विंसलेट को सर्वश्रेष्ट अभिनेत्री का अकादमी पुरस्कार "द रीडर" की भूमिका के लिए मिला. वे स्क्रीन एक्टर्स गिल्ड, ब्रिटिश फ़िल्म एंड टेलीविजन आर्ट्स और हॉलीवुड फॉरेन प्रेस एसोसिएशन से पुरस्कार जीत चुकी हैं, तथा एम्मी के लिए भी नामांकित की जा चुकी हैं।

22 वर्ष की उम्र में विंसलेट, दो ऑस्करों से नामांकित होने वाली सबसे कम उम्र की नायिका बन गईं; 33 वर्ष की उम्र में, छह नामांकन प्राप्त करने वाली वह सबसे कम उम्र की अभिनेत्री थीं। 2009 में "न्यूयॉर्क मैगज़ीन" के डेविड एडेल्सटीन ने उन्हें "अपनी पीढ़ी की सबसे अच्छी अंग्रेज़ी बोलने वाली फ़िल्म अभिनेत्री" कह कर संबोधित किया।

विंसलेट का जन्म रीडिंग, बर्कशायर, इंग्लैंड, यूनाइटेड किंगडम में हुआ, वह बार-मेड सैली एनी (पूर्वनाम ब्रिड्जस) तथा स्विमिंग-पूल के ठेकेदार रॉजर जॉन विंसलेट की बेटी हैं।

उनके माता-पिता "आंशिक कलाकार" थे, बाद में विंसलेट ने टिप्पणी की कि उनका "पालन-पोषण सुविधाजनक परिवेश" में नहीं हुआ और उनके दैनिक जीवन का "गुज़ारा बड़ी मुश्किल से" होता था। उनके नाना-नानी ने, लिंडा (पूर्वनाम प्लंब) और आर्चिबाल्ड ऑलिवर ब्रिड्जस, रीडिंग रेपरट्री थिएटर की संस्थापना और उसका संचालन किया था और उनके मामा रॉबर्ट ब्रिड्जस ने, मूल वेस्ट एंड निर्माण "ऑलिवर!" में अभिनय किया था। उनकी बहनें, बेथ विंसलेट और एन्ना विंसलेट भी अभिनेत्रियां हैं।

विंसलेट का लालन-पालन आंग्लिकन के रूप में हुआ, 11 वर्ष की उम्र में मेडनहेड, बर्कशायर के एक सह-शिक्षा स्वतंत्र विद्यालय रेडरूफ़्स थिएटर स्कूल, में नाट्य कला का शिक्षण ग्रहण करना प्रारंभ किया, जहां वे हेड गर्ल थीं और शुगर पफ़्स अनाज के लिए टिम पोप निर्देशित टेलीविजन विज्ञापन में अभिनय किया।dev...

विंसलेट का कैरियर 1991 में टेलीविज़न पर BBC की बच्चों की कल्पित वैज्ञानिक कथा श्रृंखला "डार्क सीज़न" में सह-कलाकार के किरदार से शुरू हुआ। इसके बाद 1992 में TV फ़िल्म के लिए निर्मित "एंग्लो-सैक्सन एटीट्युड", ITV के लिए प्रहसन "गेट बेक", और 1993 में BBC के एक मेडिकल ड्रामा "कैश्युआल्टी" में काम किया। -

1992 में, विंसलेट ने लंदन में पीटर जैक्सन की "हेवेनली क्रिएचर्स" के भूमिका-निर्धारण परीक्षण में भाग लिया। एक जानदार और कल्पनाशील किशोरी जूलियट ह्यूम की भूमिका के लिए, जो अपनी पक्की सहेली पॉलिन पार्कर की, जिसे मीलेनी लिन्सकी ने अभिनीत किया था, मां की हत्या में सहयोग देती है, विंसलेट ने परीक्षण में 175 से भी अधिक लड़कियों को पछाड़ कर किरदार हासिल किया।
1994 में अनुकूल समीक्षाओं के साथ फ़िल्म प्रदर्शित हुआ और जैक्सन और उनके सहयोगी फ़्रैन वाल्श को सर्वोत्तम मूल पटकथा के लिए अकादमी पुरस्कार के लिए नामांकित किया गया। विंसलेट को उनके अभिनय के लिए एम्पायर पुरस्कार और लंदन क्रिटिक्स सर्कल फ़िल्म पुरस्कार से सम्मानित किया गया; "द वॉशिंगटन पोस्ट" के लेखक डेसन थॉम्पसन ने टिप्पणी की "जूलियट के रूप में, विंसलेट चमकती आंखों वाली आग का गोला है, जो प्रत्येक दृश्य को अपनी उपस्थिति से रौशन कर देती है। उसके साथ लिन्सकी ने पूर्णतः संतुलन बैठाया है, जो शांत सुलगती हुई पॉलीन की भूमिका में नाज़ुक, पर ख़तरनाक साझेदारी को पूरा करती है।" 
एक नौसिखिए के रूप में फ़िल्म सेट पर अपने अनुभव का ज़िक्र करते हुए विंसलेट ने कहा कि: ""हेवेनली क्रीएचर्स" में मुझे सिर्फ़ यही पता था कि मुझे पूरी तरह वह व्यक्ति बन जाना है।

एक तरह बिना कुछ जाने हुए यह[फिल्म] करना काफ़ी अच्छा था। "

अगले वर्ष, विंसलेट ने एम्मा थॉम्पसन, ह्यू ग्रांट और एलन रिकमैन द्वारा अभिनीत जेन ऑस्टिन की "सेंस एंड सेंसिबिलिटी" के फ़िल्मी रूपांतरण में लूसी स्टील की एक छोटी मगर प्रमुख भूमिका के लिए प्रयास किया। पर उन्हें दूसरी प्रमुख भूमिका मेरिएन डैशवुड के लिए चुना गया। निर्देशक आंग ली ने बाद में स्वीकार किया कि शुरूआत में, विंसलेट ने जिस ढंग से "हेवेनली क्रीएचर्स" में अपनी भूमिका निभाई थी, उससे वे काफ़ी चिंतित थे, अतः उन्होंने विंसलेट को ताई ची अभ्यास करने, ऑस्टिन-कालीन गोथिक उपन्यास और कविता पढ़ने, तथा पियानो सीखने की सलाह दी, ताकि वह शालीनता से भूमिका की शोभा बढ़ाएं.
कुल $16,500,000 की बजट पर बनी इस फ़िल्म ने आर्थिक और समीक्षात्मक सफलता प्राप्त की, जिसके परिणामस्वरुप इसने विश्व भर में बॉक्स-ऑफिस पर $135 मिलियन का मुनाफ़ा कमाया और विंसलेट ने विभिन्न पुरस्कार बटोरे, जिनमें BAFTA और स्क्रीन एक्टर्स गिल्ड अवार्ड और अकादमी पुरस्कार और गोल्डन ग्लोब के लिए नामांकन शामिल हैं।

1996 में विंसलेट ने "जूड" और "हैमलेट" में अभिनय किया।थॉमस हार्डी कृत विक्टोरिया कालीन उपन्यास "जूड द ऑब्सक्यूर" पर आधारित माइकेल विंटरबॉटम की "जूड" में उन्होंने आंदोलनकर्त्री एक किशोरी युवती सू ब्राइडहेड की भूमिका निभाई, जिसे, क्रिस्टफ़र एक्कलेस्टन द्वारा अभिनीत, अपने रिश्ते में भाई से प्रेम हो जाता है। समीक्षकों द्वारा प्रशंसित, पर बॉक्स-ऑफ़िस पर असफल इस फ़िल्म ने दुनिया भर में केवल $2 मिलियन का मुनाफ़ा कमाया. टाइम मैगज़ीन के रिचर्ड कॉरलिस ने कहा कि " विंसलेट [...] कैमरा के ईमानदार प्रेम के लायक़ हैं।

वह संपूर्ण है, अपने समय से आगे [...] एक आधुनिकतावादी है और "जूड़" उनके उपहारों की एक सुंदर प्रदर्शन-मंजूषा है।" विंसलेट ने केनेथ ब्रानाग की सितारों से भरपूर विलियम शेक्सपियर के "हैमलेट" के फ़िल्मी रूपांतरण में हैमलेट की डूब जाने वाली प्रेमिका ओफ़िलिया की भूमिका निभाई.

इस फ़िल्म ने बड़े पैमाने पर सकारात्मक समीक्षाएं प्राप्त की और विंसलेट को दूसरी बार एम्पयार पुरस्कार से नवाज़ा गया।

1996 के मध्य में, विंसलेट ने लियोनार्डो डी कैप्रियो के साथ जेम्स कैमरून (1997) की फ़िल्म "टाइटेनिक" के लिए फ़िल्मांकन में भाग लेना शुरू कर दिया. सत्रह वर्षीय संवेदनशील रोस डेविट बुकाटर की भूमिका में, एक काल्पनिक श्रेष्ठ उच्चवर्गीय लड़की, जो 1912 में RMS टाइटेनिक के डूबने के उपरांत बच जाती है, विंसलेट ने सेट पर शारीरिक और भावनात्मक थकान का अनुभव किया: " "टाइटेनिक" बिलकुल भिन्न था और कुछ भी मुझे इसके लिए तैयार नहीं कर सकता था। हम वास्तव में पूरे जोखिम भरे कारनामों से डरे हुए थे।

जेम्स [कैमरून] एक पूर्णतावादी हैं, फ़िल्में बनाने में एक सच्चे उस्ताद.

लेकिन उसके प्रदर्शन से पहले बुरी खबरें फैल रही थीं और उसने वास्तव में ख़ूब परेशान किया।"

आशा के प्रतिकूल, यह फ़िल्म विश्व भर में बॉक्स-ऑफिस पर $1 .8 बिलियन की कुल कमाई के साथ, अब तक की सर्वाधिक मुनाफ़ा कमाने वाली फ़िल्म बन गई और उसने विंसलेट को पूरी तरह से व्यावसायिक फ़िल्मी स्टार में बदल दिया. इसके बाद, उन्हें लगभग सभी बड़े पुरस्कारों के लिए नामांकित किया गया और यूरोपियन फ़िल्म अवार्ड से सम्मानित भी किया गया।

एक उपन्यास पर आधारित, एक कम बजट वाली हिप्पी प्रेम-कथा "हाइडियस किंकी", जिसे "टाइटेनिक" के प्रदर्शन से कुछ पहले फ़िल्माया गया था, उनकी 1998 की पहली और एकमात्र फ़िल्म थी। विंसलेट ने एक युवा अंग्रेज़ मां जूलिया के किरदार के लिए, जो एक नए जीवन की शुरूआत के लिए अपनी बेटियों के साथ लंदन से मोरोक्को का सफ़र तय करती है, "शेक्सपियर इन लव" (1998) और "एना एंड द किंग" (1999) में मुख्य भूमिका निभाने से इन्कार कर दिया. 
फ़िल्म को सामान्यतः मिश्रित समीक्षाएं मिलीं और इसका सीमित प्रदर्शन हुआ, जिसके परिणामस्वरूप इसने विश्व भर में कुल $5 मिलियन की कुल कमाई की.

"टाइटेनिक" की सफलता के बाबजूद, जो अगली फ़िल्म विंसलेट ने चुनी, वो थी "होली स्मोक!" (1999), जिसमें हार्वे केटिल ने अभिनय किया था, जो एक और कम-बजट परियोजना थी - जिसने उनके एजेंटों की मुश्किल बढ़ा दी थी, जो उनकी कलात्मक मूवी की प्राथमिकता पर "दुःख" महसूस करते थे। दबाब महसूस करने पर विंसलेट ने कहा कि उन्होंने ""टाइटेनिक" को कभी भी बड़ी फ़िल्मों के लिए या मोटी रकम उगाहने के लिए छलांग लगाने वाले साधन के रूप में नहीं देखा", यह जानते हुए कि "ऐसा हो सकता था, लेकिन [उसे] बर्बाद कर सकता था।" उसी वर्ष उन्होंने कंप्यूटर एनिमेटेड फ़िल्म "फ़ीयरिस" में ब्रीजिड के लिए स्वर दिया.

वर्ष 2000 में विंसलेट का प्रथम प्रयास था जेफ़्री रश और जोक्वीन फीनिक्स के साथ युग विशेष की फ़िल्म "क्विल्स" .

मार्किस दे सेड के जीवन और कार्य से प्ररित, उन्होंने पागलख़ाने में नौकरानी की भूमिका स्वीकार कर, जो मार्किस की पांडुलिपियों को भूमिगत प्रकाशकों तक ले जाती है, पहली बड़ी हस्ती के रूप में इस फ़िल्म को समर्थन देते हुए, इसके लिए किंचित् "संरक्षक संत" की भूमिका का निर्वहन किया। 
समीक्षकों द्वारा बख़ूबी सराही गई इस फ़िल्म ने विंसलेट को अनेक सम्मान दिलाए, जिनमें SAG और सैटेलाइट अवार्ड्स के लिए नामांकन शामिल हैं। इस फ़िल्म ने कला श्रेणी में औसत सफलता प्राप्त की, जिसका मुनाफ़ा प्रारंभिक सप्ताहांत पर प्रति स्क्रीन औसतन $27,709 और बाद में अंतर्राष्ट्रीय स्तर पर $18 मिलियन रहा.

वर्ष 2001 में उन्होंने "एनिग्मा" फ़िल्म में एक युवा महिला का किरदार निभाया, जो डॉग्रे स्कॉट द्वारा अभिनीत एक प्रतिभाशाली द्वितीय विश्व युद्ध में संकेत भाषा का रहस्योद्घाटन करने वाले से प्रेम कर बैठती है। विंसलेट ने अपनी पहली युद्घ फ़िल्म ""एनिग्मा" के निर्माण को एक बहुत बढिया" अनुभव बताया, क्योंकि फ़िल्मांकन के समय वह पांच माह की गर्भवती थीं, जिसने निर्देशक माईकल एप्टेड को पेचीदा कैमरा कार्य के लिए मजबूर किया। सामान्यतः अच्छी तरह से स्वीकृत, विंसलेट को अभिनय के लिए ब्रिटिश इंडीपेनडेंट फ़िल्म अवार्ड से सम्मानित किया गया।"न्यूयार्क टाईम्स" के ए.ओ.स्कॉट ने विंसलेट को "पहले से भी अधिक प्रेमासक्त करने वाली" के रूप में वर्णित किया। उसी वर्ष वह समीक्षकों द्वारा सराही गई रिचर्ड आयर की फ़िल्म "आइरिस" में आयरिश उपन्यासकार आइरिस मुर्डोक के किरदार में नज़र आईं. विंसलेट ने डेम जूडी डेंच के साथ साझेदारी में यह भूमिका निभाई, जिसमें दोनों अभिनेत्रियों ने विभिन्न चरणों में आइरिस मुर्डोक के जीवन को चित्रांकित किया। उसके बाद, अगले वर्ष दोनों अभिनेत्रियों को अकादमी पुरस्कार के लिए नामांकित किया गया, जो विंसलेट का तीसरा नामांकन था।
इसके अलावा 2001 में, उन्होंने चार्ल्स डिकेन्स के उत्कृष्ट उपन्यास पर आधारित एनिमेटेड मोशन फ़िल्म, "" में बेल्ली की भूमिका के लिए स्वर दिया. फ़िल्म के लिए, विंसलेट ने एक गाना "वाट इफ़" को बतौर एकल स्वरबद्ध किया, जिसे नवंबर 2001 में प्रर्दशित किया गया और जिसका लाभ चिल्ड्रेन्स कैंसर चैरिटी को सौंपा गया। समग्र यूरोप के दस शीर्ष गानों में एक, यह गीत ऑस्ट्रिया, बेल्जियम और आयरलैंड में चोटी पर पहुंच गया।

उनकी अगली फ़िल्म 2003 ड्रामा "द लाइफ़ ऑफ़ डेविड गेल" थी, जिसमें उन्होंने एक महत्वाकांक्षी पत्रकार की भूमिका अदा की और जो फांसी से पूर्व सप्ताहों में, मृत्यु दंड भोग रहे प्रोफ़ेसर (केविन स्पेसी) का साक्षात्कार लेती है। फ़िल्म ने अंतर्राष्ट्रीय बॉक्स-ऑफ़िस पर आशा के अनुरूप प्रदर्शन नहीं किया और अपनी कुल लागत $50,000,000 का सिर्फ़ आधा जुटाने में सफल रही, और अधिकांशतः आलोचनात्मक समीक्षाएं प्राप्त की, जिनमें "शिकागो सन-टाइम्स" के रोजर एबर्ट ने उसे "हास्यास्पद मूवी" की संज्ञा दी.

"डेविड गेल" के बाद विंसलेट ने फ़्रांसीसी निर्देशक मिशेल गोंड्री की एक नवयथार्थवाद इंडी-ड्रामा फ़िल्म "इटरनल सनशाइन ऑफ़ द स्पॉटलेस माइंड" (2004) में जिम कैरी के साथ अभिनय किया।

फ़िल्म में उसने एक बातूनी, स्वाभाविक और किंचित् विक्षिप्त क्लीमेनटाईन क्रूज़िंस्की का किरदार निभाया, जो अपने दिमाग़ से अपने पूर्व प्रेमियों की याद्दाश्त को मिटा देना चाहती है।

अपनी पिछली भूमिकाओं से भिन्न, विंसलेट ने "वेराइटी" के साथ साक्षात्कार में कहा कि शुरूआत में वह इस फ़िल्म में अपनी भूमिका से काफ़ी प्रभावित थीं, "मुझे इससे पहले इस तरह की पेशकश नहीं की गई थी [...]

मैं इस बात से काफ़ी रोमांचित थी कि चोली के बावजूद, जो वे क्लीमेनटाईन के लिए बनाने वाले थे, उन्होंने मुझमें जरूर कुछ ऐसा देखा होगा." समीक्षात्मक और वित्तीय सफलता प्राप्त, इस फ़िल्म के लिए विंसलेट को अपने ऑस्कर-नामांकित प्रदर्शन के लिए जबरदस्त समीक्षाएं प्राप्त हुईं, जिन्हें "रोलिंग स्टोन" के पीटर ट्रावर्स ने "रोमांचक और अति-संवेदनशील" बताया.

2004 की एक और फ़िल्म थी "फाइन्डिंग नेवरलैंड" .

इस फ़िल्म की कहानी के लिए स्कॉटिश लेखक जे. एम. बैरी (जॉनी डेप्प) और उनके सिल्विया लवलीन डेविस (विंसलेट) के साथ निष्काम प्रेम पर ध्यान केंद्रित किया गया, जिनके बेटों ने उन्हें उत्कृष्ट नाटक "पीटर पैन, या द बॉय हु वुडंट ग्रो अप" लिखने के लिए प्रेरित किया। फ़िल्म के प्रचार के दौरान, विंसलेट ने अपनी भूमिका के बारे में बताया कि "सिल्विया का किरदार निभाना मेरे लिए बहुत ही महत्त्वपूर्ण था, क्योंकि उस वक़्त मैं ख़ुद एक मां थी और मुझे नहीं लगता कि मैं वह किरदार करने में कामयाब हो पाती, अगर मैं ख़ुद नहीं जानती कि मां बनना और उन ज़िम्मेदारियों को संभालना तथा अपने बच्चों को उस क़दर प्यार देना [...] क्या होता है और मेरे साथ कहीं न कहीं हमेशा एक बच्चा या दोनों, मेरे पूरे चेहरे पर हावी रहे हैं।" फ़िल्म को अनुकूल समीक्षाएं प्राप्त हुईं और अंतर्राष्ट्रीय स्तर पर सबसे सफल फ़िल्म साबित हुई, जो "टाइटेनिक" के बाद, दुनिया भर में $118 मिलियन की कमाई के साथ विंसलेट की अधिक लाभार्जन करने वाली फ़िल्म बनी.

2005 में विंसलेट, BBC की एक हास्य-श्रृंखला "एक्स्ट्रा" में खुद के उपहासात्मक संस्करण में नज़र आईं. नन के रूप में उनके किरदार को, रोमांटिक तौर पर बाधाग्रस्त मैगी को फ़ोन सेक्स का सुझाव देते हुए दिखाया गया।

उस अंक में अभिनय के लिए उन्हें एम्मी पुरस्कार के लिए पहली बार नामांकित किया गया। 3}जॉन टुरटुर्रो द्वारा लिखित और निर्देशित संगीतमय रोमांटिक कॉमेडी "रोमांस एंड सिगरेट्स" में उन्होंने तुला की भूमिका निभाई, जिसे विंसलेट ने "ढीठ, जिसे गाली देने की आदत है और जिसका व्यवहार बुरा है तथा जिसे ढंग से कपड़े पहनने भी नहीं आता" के रूप में चित्रित किया है।

"होली स्मोक!" में उनकी नृत्य-क्षमताओं से प्रभावित होकर टुरटुर्रो ने विंसलेट को विशेष रूप से चुना और वे अपने अभिनय के लिए सराही गईं. "वेराइटी" के डेरेक एली ने लिखा कि "परदे पर कम, लेकिन सबसे दिखावटी भूमिका में, गंदे एकल वाक्यों से [और] विशुद्ध लंकाशायर उच्चारण के साथ, जो गोथम परिप्रेक्ष्य में काफ़ी हास्यास्पद लगता है, विंसलेट ने संक्रामक उत्साह सहित भूमिका निभाई है।"

वूडी एलन की फ़िल्म "मैच पॉइंट" (2005) में भाग लेने के निमंत्रण को यह कह कर ठुकरा दिया कि वह अपने बच्चों के साथ ज़्यादा समय बितानी चाहती हैं, 2006 में उन्होनें जूड ला और शॉन पेन द्वारा अभिनीत "आल द किंग्स मेन" में काम करना शुरू कर दिया.

इसमें विंसलेट ने जैक बर्डन (ला) के बचपन की प्रेमिका एनी स्टैनटन की छोटी-सी भूमिका निभाई.

फ़िल्म समीक्षात्मक और आर्थिक रूप से असफल रही.
"वेराइटी" के टोड मेकार्थी की इस पर संक्षिप्त टिप्पणी थी कि "ज़रूरत से ज़्यादा भरा हुआ और घातक ढंग से ग़लत पात्र-चयन [...]
पात्र के साथ किसी भी तरह जोड़ने के प्रयास की अनुपस्थिति, फ़िल्म नवजात शिशु जैसा लगता है, जो चुनाव के वर्ष में भी लोगों के उत्साह को जागृत करने में असफल रहेगा."

विंसलेट की फ़िल्म में अगली उपस्थिति काफी अच्छी रही, जब वे टोड फ़ील्ड की लिटिल चिल्ड्रेन के कलाकारों की टोली में शामिल हो गईं, जहां उन्होंने एक ऊबी हुई गृहिणी सारा पियर्स की भूमिका अदा की, जिसका अपने शादी-शुदा पड़ोसी के साथ, जो भूमिका पैट्रिक विल्सन ने निभाई, गहन प्रेम संबंध चलता है। फ़िल्म और उनके अभिनय दोनों को जबरदस्त समीक्षाएं प्राप्त हुईं; "न्यूयॉर्क टाइम्स" के ए.ओ.स्कॉट ने लिखा" हाल की बहुत-सी फ़िल्मों में प्रतिभा का बुरी तरह अधोमूल्यांकन किया गया है और यही विशेषता - इसकी यथेष्ट सुंदरता से भी अधिक- "लिटिल चिल्ड्रेन" को उसके समकक्षों से अलग करता है। 
परिणामतः एक चुनौती भरी और सुलभ फ़िल्म सामने है, जिसके बारे में न सोचना काफ़ी मुश्किल है। 
सुश्री विंसलेट, आज की फ़िल्मों में कार्यरत किसी भी अदाकारा से एक बेहतरीन अदाकारा हैं, सारा के आत्मसम्मान की हर एक झिलमिलाहट, आत्म-संदेह और अभिलाषा को दर्ज करती हैं, जिसमें पहचान, करुणा और चिंता का मिश्रण है, जो फ़िल्म के अंत में प्रेम का रूप धारण कर लेता है।

सुश्री विंसलेट इतनी प्यारी हैं कि सारा के जीवन में प्रेम की कमी को और भी दुःखद बना देती है।"
फ़िल्म में उनके बेहतरीन अभिनय के लिए उन्हें BAFTA ब्रिटानिया पुरस्कार से सम्मानित किया गया, और प्रमुख भूमिका में सर्वश्रेष्ठ अभिनेत्री के तौर पर अकादमी पुरस्कार के लिए नामांकित किया गया और 31 वर्ष की उम्र में वे पहली पांच ऑस्कर नामांकन संग्रहित करने वाली कम उम्र की अभिनेत्री बन गईं.

इसके बाद उन्होंने नैन्सी मेयर्स की रोमांटिक कॉमेडी "द हॉलीडे" में भी काम किया, जिसमें कैमरन डैयाज़, जूड ला और जैक ब्लैक ने भी अभिनय किया था।

इसमें उन्होंने एक ब्रिटिश महिला आइरिस की भूमिका निभाई, जो अस्थायी रूप से एक अमेरिकी महिला (डेज़) से घर बदलती है। आलोचकों द्वारा मिश्रित रूप से स्वीकार्य, यह फ़िल्म विंसलेट की नौ वर्षों में सबसे बड़ी व्यावसायिक सफल फ़िल्म थी, जिसने दुनिया भर में $205 मिलियन मुनाफ़ा कमाया.

इसके अलावा 2006 में विंसलेट ने कई छोटी परियोजनाओं में अपना स्वर दिया.
CG-एनिमेटेड "फ्लशड अवे" में उन्होंने मोरी साफ़ करने वाली चुहिया रीटा के लिए स्वर दिया, जो रॉडी (ह्यू जैकमैन) को रेट्रोपॉलिस नामक शहर से भगाने में मदद करती है, ताकि वह अपने विलासमय मूल केनसिंगटन पहुंच सके.

समीक्षात्मक और आर्थिक रूप से सफल इस फ़िल्म ने अंतर्राष्ट्रीय बॉक्स-ऑफिसों पर $177,665,672 की वसूली की.

 
2007 में विंसलेट, दुबारा "रिवोल्यूशनरी रोड" में काम करने के लिए लियोनार्डो डी कैप्रियो से जुड़ीं. 
पति सैम मेंडिस द्वारा निर्देशित, विंसलेट ने ही दोनों को 1961 के रिचर्ड्स एट्स कृत इसी नाम के उपन्यास के फ़िल्मी रूपांतरण पर, जस्टिन हायथ लिखित स्क्रिप्ट को पढ़ने के बाद, अपने साथ काम करने का सुझाव दिया, जिसके परिणामस्वरुप उसने सेट पर "आशीर्वाद और अधिक दबाब" दोनों को महसूस किया, चूंकि मेंडेस के साथ काम करने का यह उनके लिए पहला अवसर था।

1950 दशक के एक असफल विवाहित जोड़ी का किरदार निभाते हुए, डी कैप्रियो और विंसलेट ने इस फ़िल्म हेतु ख़ुद को तैयार करने के लिए उपनगरों में जीवन-यापन करने वाले अनेक पिरीयड वीडियो देखे, जिसके लिए उन्हें अनुकूल समीक्षाएं हासिल हुईं.

सातवीं बार नामांकित विंसलेट को अंततः उनके बेहतरीन अभिनय के लिए बतौर सर्वश्रेष्ठ अभिनेत्री-गोल्डन ग्लोब पुरस्कार से सम्मानित किया गया।

इसके अलावा, 2008 में विंसलेट की जिस अन्य परियोजना के साथ फ़िल्म की स्पर्धा रही, वह थी बर्नहार्ड श्लिंक के 1995 के उपन्यास का फ़िल्मी रूपांतरण "द रीडर", जिसे स्टीफ़ेन डालड्री ने निर्देशित किया और जिसमें रैल्फ़ फ़ीन्स और डेविड क्रॉस सहायक भूमिकाओं में थे।

मूल रूप से भूमिका के लिए उन्हें प्राथमिकता दी गई, लेकिन शुरूआत में "रिवोल्यूशनरी रोड" फ़िल्म की समय-सूची के साथ विरोध के कारण वे यह भूमिका न ले सकीं और निकोल किडमैन ने उनकी जगह ली. 
तथापि, फिल्मांकन के शुरू होने के एक महीने के भीतर, किडमैन ने अपनी गर्भावस्था के कारण यह भूमिका छोड़ दी और दुबारा विंसलेट इस फिल्म से जुड़ गईं.

नक़ली जर्मन उच्चारण के साथ, उन्होंने एक पूर्व नाज़ी यातना शिविर में पहरेदार की भूमिका निभाई, जिसका एक युवा पुरुष (क्रॉस) के साथ प्रेम संबंध हो जाता है और जो बाद में युद्ध-अपराध मुकदमे में उसके खिलाफ़ गवाही देता है, एक ऐसी भूमिका जिसे निभाना उनके लिए काफ़ी मुश्किल था, क्योंकि स्वाभाविक रूप से वह "ss गार्ड के साथ सहानुभूति रखने में" असमर्थ थीं।

आम तौर पर जहां इस फिल्म को मिश्रित समीक्षाएं मिलीं, वहीं विंसलेट को अपने अभिनय के लिए जबरदस्त समीक्षाएं हासिल हुईं.

अगले वर्ष, उन्होंने अपना छठवां अकादमी पुरस्कार नामांकन प्राप्त किया और सर्वश्रेष्ठ अभिनेत्री पुरस्कार, सर्वश्रेष्ठ अभिनेत्री के लिए BAFTA पुरस्कार, बतौर सहायक अभिनेत्री उत्कृष्ट प्रदर्शन के लिए स्क्रीन एक्टर्स गिल्ड अवार्ड और सर्वश्रेष्ट सहायक अभिनेत्री के लिए गोल्डन ग्लोब पुरस्कार जीते.
manish sahu fan of kate winslate

विंसलेट ने गायिका के रूप में "" में अपने एकल गीत ""वाट इफ़" ", जो आयरलैंड में #1 स्थान पर और UK में #6 पर रहा और 2002 में OGAE गीत प्रतियोगता जीत कर सफलता का थोड़ा स्वाद चख चुकी हैं। उन्होंने इस गीत के लिए म्यूज़िक वीडियो भी फ़िल्माया. उन्होंने वीयर्ड अल" यान्कोविक के साथ सांद्रा बॉयन्टन CD "डॉग ट्रेन" के लिए युगल गीत गाया और 2006 की फ़िल्म "रोमांस एंड सिगरेट" में भी गीत गाया.

उन्होंने अपनी फ़िल्म "हेवेनली क्रिएचर्स" के लिए "ला बोहेम" से "सोनो अनदती" नामक तान गुनगुनाया, जो उनके फ़िल्म के साउंडट्रैक में शामिल है।

"मौलीन रोग!" में प्रमुख भूमिका के लिए उनको लेने पर विचार किया गया था।

(जिसे अंततः निकोल किडमैन ने निभाया); अगर वे फ़िल्म में भाग लेतीं, तो शायद वह पूरी साउंडट्रैक गातीं.

"डार्क सीज़न" के सेट पर, विंसलेट की मुलाकात अभिनेता-लेखक स्टीफ़न ट्रेद्रे से हुई, जिनके साथ उनका पांच वर्ष तक संबंध रहा. 
विंसलेट द्वारा "टाइटेनिक" फ़िल्म पूरी करते ही, 
उनकी मृत्यु अस्थि कैंसर के कारण हो गई, अतः उनके अंतिम-संस्कार में भाग लेने की वजह से, विंसलेट फ़िल्म के प्रथम प्रदर्शन में अनुपस्थित रहीं.फ़िल्मांकन के समय से ही वे और "टाइटेनिक" फिल्म के सह-कलाकार लियोनार्डो डी कैप्रियो अच्छे दोस्त रहे हैं।

बाद में विंसलेट का संबंध रुफ़स सीवेल के साथ रहा, लेकिन 22 नवम्बर 1998 को वे निर्देशक जिम थ्रेप्लेटन के साथ विवाह सूत्र में बंध गईं.

उनकी एक बेटी है मिया हनी, जिसका जन्म 12 अक्टूबर 2000 को लंदन में हुआ। 
2001 में तलाक़ के बाद, विंसलेट ने सैम मेंडेस के साथ संबंध स्थापित किया, जिसके साथ उन्होंने 24 मई 2003 को कैरेबियन के एंगुइला द्वीप में शादी कर ली.
उनके बेटे, जो अल्फ़ी विंसलेट मेंडेस का जन्म न्यूयॉर्क शहर में 22 दिसम्बर 2003 को हुआ।

मेंडेस और उनकी निर्माण कंपनी, नील स्ट्रीट प्रोडक्शन्स, ने काफ़ी समय से लंबित सर्कस में बाघ को वश में करने वाले मेबल स्टार्क की जीवनी को फ़िल्माने के लिए अधिकार खरीदे. 
इस युगल जोड़ी के प्रवक्ता ने बताया कि "इसकी कहानी बढ़िया है और कुछ समय से उस पर उनकी नज़र थी। यदि उन्हें अच्छी पटकथा मिल जाती है, तो यह असाधारण फ़िल्म बन सकती है।

इधर कुछ वर्षों से मीडिया ने उनके वज़न परिवर्तन को प्रलेखित किया है।

हॉलीवुड द्वारा उनके वज़न-निर्धारण के विरोध में विंसलेट हमेशा मुखर रही हैं। फरवरी 2003 में, "जेंटिलमेन्स क्वार्टर्ली" के ब्रिटिश संस्करण ने विंसलेट की तस्वीरों को प्रकाशित किया, जिसको डिजीटल तौर पर परिवर्तित कर के, उन्हें वास्तविकता से परे नाटकीय ढंग से पतला दिखाने का प्रयास किया गया; विंसलेट ने एक वक्तव्य जारी करते हुए कहा कि ये बदलाव बिना उनकी अनुमति लिए किए गए हैं।

बाद के अंक में "GQ" ने माफ़ीनामा जारी किया।

संप्रति विंसलेट और मेंडेस, न्यूयॉर्क शहर के ग्रीनविच विलेज में निवास कर रहे हैं।

ग्लूस्टरशायर, इंग्लैंड के एक छोटे से गांव चर्च वेस्टकोट में भी उनकी अपनी एक जागीर है। उन्होंने 22 एकड़ में फैले अपने इस एकांत निवास वेस्टकोट जागीर के लिए £3 मिलियन खर्च किया, जहां द्वितीय श्रेणी में सूचीबद्ध एक 8 शयनकक्षों वाला भ्रमणकारी घर है।

ख़बरों के अनुसार उन लोगों ने अंदरूनी साज-सज्जा के लिए, तथा वहां के मूल जल उपवन, शहतूत के बग़ीचे और बाग़ों के पुनरुद्धार के लिए £1 मिलियन खर्च किए, जो कि उसके पूर्व स्वामी, अश्वारोही कलाकार राउल मिलाइस की 1999 में मृत्यु के बाद जीर्णावस्था में था।

दोनों के विमान दुर्घटनाओं में शामिल होने के कारण और इस भय से कि उनके बच्चे यतीम न हो जाएं, विंसलेट और मेंडेस अब एक साथ एक ही विमान में सफ़र नहीं करते.
मेंडेस, अमेरिकी एयरलाइन्स की उड़ान 77 से उड़ान भरने वाले थे, जिसे 11 सितंबर 2001 में अपहरण किया गया था और जिसे पेंटागन में दुर्घटनाग्रस्त कर दिया गया था। अक्टूबर 2001 में, विंसलेट अपनी पुत्री मिया के साथ सात घंटे की लंदन -डल्लास विमान में यात्रा कर रही थीं, जब एक यात्री ने ख़ुद को इस्लामी आतंकवादी होने का दावा करते हुए, खड़ा होकर चिल्लाने लगा कि "हम सब मरने जा रहे हैं". बाद में शरारत के आरोप में उस पर अभियोग लगाया गया।

विंसलेट को "द रीडर" में उनकी बेहतरीन अदाकारी के लिए सर्वश्रेष्ठ अभिनेत्री के अकादमी पुरस्कार से सम्मानित किया गया और साथ ही दो गोल्डन ग्लोब पुरस्कार प्राप्त हुए, जिनमें एक "रिवोल्यूशनरी रोड" में सर्वश्रेष्ठ अभिनेत्री (ड्रामा) की श्रेणी में और दूसरा "द रीडर" में सर्वश्रेष्ठ सहायक अभिनेत्री की श्रेणी में दिया गया।

उन्होनें दो BAFTA पुरस्कार भी जीते: "द रीडर" के लिए सर्वश्रेष्ठ अभिनेत्री और "सेंस एंड सेंसिबिलिटी" (1995) में अपनी अदाकारी के लिए सर्वश्रेष्ठ सहायक अभिनेत्री का पुरस्कार. उन्होंने कुल छः बार अकादमी पुरस्कार, सात बार गोल्डन ग्लोब और सात बार BAFTA के लिए नामांकन अर्जित किया।

उन्हें अन्य संगठनों से अनेक पुरस्कार प्राप्त हुए, जिनमें "आइरिस" (2001) में सर्वश्रेष्ठ सहायक अभिनेत्री के लिए लॉस एंजलिस फ़िल्म क्रिटिक्स एसोसिएशन (LAFCA) अवार्ड और "सेंस एंड सेंसिबिलिटी" (1995) और "द रीडर" (2008) में सहायक भूमिका में उत्कृष्ट प्रदर्शन के लिए सर्वश्रेष्ठ अभिनेत्री का स्क्रीन एक्टर्स गिल्ड पुरस्कार शामिल है। "होली स्मोक!" के लिए (1999), उन्हें न्यूयॉर्क फ़िल्म क्रिटिक्स सर्कल(NYFCC) और नेशनल सोसाइटी ऑफ़ फ़िल्म क्रिटिक्स (NSFC) की ओर से सर्वश्रेष्ठ अभिनेत्री रनर-अप घोषित किया गया।

"इटरनल सनशाइन ऑफ़ द स्पॉटलेस माइंड" (2004) के लिए भी विंसलेट ने NYFCC के सर्वश्रेष्ठ अभिनेत्री रनर-अप का सम्मान प्राप्त किया। "इटरनल सनशाइन ऑफ़ द स्पॉटलेस माइंड" में क्लिमेन्टाइन क्रूज़िंस्की की भूमिका को "प्रीमियर" पत्रिका ने सर्वकालीन सर्वश्रेष्ठ फ़िल्म अभिनय में 81वां स्थान दिया.

"द रीडर" के लिए बतौर सर्वश्रेष्ठ अभिनेत्री नामांकित होने के बाद, विंसलेट छः ऑस्कर नामांकन पाने वाली सबसे कम उम्र की अभिनेत्री बन गई। 33 वर्ष की उम्र में उन्होंने बेट्टी डेविस के कीर्तिमान को तोड़ दिया, जिन्हें 34 वर्ष की उम्र में "नाऊ, वॉयेजर" (1942) में अभिनय के लिए छठी बार नामंकित किया गया था। इससे पहले विंसलेट, "टाइटेनिक" (1997) में अपने अभिनय के लिए दो बार नामांकित होने वाली सबसे कम उम्र की अभिनेत्री के रूप में स्थापित हुईं और "इटरनल सनशाइन ऑफ़ द स्पॉटलेस माइंड" और "लिटिल चिल्ड्रेन" (2006) के लिए महिला और पुरुष कलाकारों में क्रमशः चार और पांच बार मनोनीत होने वाली सबसे कम उम्र की कलाकार बनीं. 
विंसलेट को 26 वर्ष की उम्र में "आइरिस" के लिए तीसरी बार नामांकित किया गया, जिससे वे नटाली वुड के कीर्तिमान से थोड़ा पीछे रह गईं, जिसने 25 वर्ष की उम्र में अपना तीसरा नामांकन प्राप्त किया।

विंसलेट को एक ही फ़िल्म में एक दूसरे नामांकित कलाकार के युवा भूमिका में अभिनय करने हेतु दो अकादमी पुरस्कारों के लिए नामांकन प्राप्त हुआ- ऐसे केवल दो दृष्टांत हैं, जहां अलग-अलग कलाकारों को एक ही फ़िल्म में एक ही भूमिका में अभिनय के लिए ऑस्कर के लिए नामांकित किया गया हो.

उन्होंने "टाइटेनिक" में ग्लोरिया स्टुअर्ट और "आइरिस" में जुडी डेंच की युवा भूमिका निभाई.

जब उन्हें "रिवोल्यूशनरी रोड" के लिए नामांकित नहीं किया गया, तब विंसलेट एकमात्र ऐसी दूसरी अभिनेत्री बनीं, जिन्हें ऑस्कर में उसी प्रदर्शन के लिए मनोनीत न होने के बावजूद गोल्डन ग्लोब में सर्वश्रेष्ठ अभिनेत्री (ड्रामा) के पुरस्कार से सम्मानित किया गया (शर्ली मेकलेन ऐसी पहली अदाकारा थीं जिन्हें "मेडम सौसाट्ज़्का" [1988 ] में अभिनय के लिए जूडी फोस्टर और सीगोरनी वीवर के साथ गोल्डन ग्लोब से पुरस्कृत किया गया था). अकादमी नियम किसी भी कलाकार के लिए एक ही श्रेणी में एक से अधिक नामांकन प्राप्त करना अनुमत नहीं करते हैं: जैसा कि अकादमी नामांकन प्रक्रिया ने निश्चित किया कि विंसलेट की "द रीडर" में उनके काम को मुख्य प्रदर्शन माना जाएगा- जब कि गोल्डन ग्लोब ने इसे सहायक किरदार के लिए पात्र समझा- उन्हें दोनों फ़िल्मों में सर्वश्रेष्ठ अभिनेत्री के लिए मनोनीत नहीं किया जा सका.

2000 में विंसलेट, "लिसन टू द स्टोरी टेलर" हेतु बच्चों के लिए सर्वश्रेष्ठ उच्चरित शब्द एल्बम के लिए ग्रैमी पुरस्कार जीतीं.

विंसलेट को 2005 में "एक्स्ट्रास" में ख़ुद की ही भूमिका में अभिनय के लिए बतौर हास्य श्रृंखला में उत्कृष्ट अतिथि अभिनेत्री एम्मी पुरस्कार के लिए नामांकित किया गया।


सामान्य

न्यूयॉर्क टाईम्स ऑस्कर अंक टॉम पेरोटा, 9 फ़रवरी 2009 

साक्षात्कार

द ब्लर्ब साक्षात्कार (अप्रैल, 2004) 

इंडेक्स मैगज़ीन साक्षात्कार (2004) 
USA वीकएंड साक्षात्कार (24 फ़रवरी 2002) 
ऐनानोवा में केट विंसलेट का साक्षात्कार (2007)

BBC न्यूज़ इंग्लैंड में केट विंसलेट का साक्षात्कार (शुक्रवार, 2004)
केट विंसलेट साक्षात्कार (16 अक्टूबर 2004)
