मैनुएल उरीबे

मैनुएल उरीबे गर्ज़ा (११ जून १९६५ – २६ मई २०१४) मैक्सिको के नागरिक थे। वो दर्ज इतिहास के सबसे अधिकत्तम अवस्था में मोटापे की बिमारी से ग्रस्थ व्यक्ति थे। उनका नाम सन् २००६ में उरीबे का वज़न ५६० किलो था जिसके साथ ही उनका नाम दुनिया के सबसे मोटे व्यक्ति के तौर पर गिनीज़ बुक ऑफ वर्ल्ड रिकार्ड्स में दर्ज़ हो गया।

उनका जन्म ११ जून १९६५ में मैक्सिको में हुआ। वो बचपन से ही गोलमटोल बालक थे। लेकिन किशोरावस्था में उनका वजन ११५ किलोग्राम से कम था। उनका मोटापा मुख्यतः १९८८ में अमेरिका यात्रा के बाद बढ़ गई। वहाँ पर उनकी अधिक भोजन करने की आदत बढ़ गई और इसी आदत से उनका भार अनियंत्रित रूप से बढ़ने लग गया। सन् १९९२ के बाद उनका वजन में विस्फारण आरम्भ हो गया और वर्ष २००२ में वो इस अवस्था में पहुँच गये कि बिस्तर से उठना उनके लिए मुश्किल हो गया। उसके बाद उन्होंने अपनी प्रेमिका क्लाउडिया सोलिस से २६ अक्टूबर २००८ में विवाह किया। उनकी विवाह में खुद चलकर जाने की इच्छा थी। इसके लिए उन्होंने अपना वजन लगभग २५० किलोग्राम कम भी किया लेकिन बिस्तर से उठ नहीं पाये। वर्ष २००६ में उन्होंने मेक्सिको के राष्ट्रीय टेलीविजन चैनल पर मदद की गुहार लगाई जिसने उन्हें राष्ट्रीय स्तर पर रूचि का विषय बना। इसके बाद वहाँ की सरकार ने उरीबे के लिए विभिन्न चिकित्सक नियुक्त किये और उनकी सहायता से उन्होंने २००८ तक अपना वजन इतना कम कर लिया कि वो दुनिया के सबसे भारी आदमी नहीं रहे।

उरीबे को विभिन्न शारीरिक समस्याओं के कारण २ मई २०१४ को अस्पताल में भर्ती करवाया गया। २६ मई ४८ वर्ष की आयु में उनका निधन हो गया। निधन का कारण सार्वजनिक नहीं किया गया।
