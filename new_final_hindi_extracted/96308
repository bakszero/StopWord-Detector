शम्शुल हुदा बिहारी

शम्शुल हुदा बिहारी या एस एच बिहारी एक प्रसिद्ध गीतकार थे। इन्होंने हिन्दी तथा उर्दू में रचनाएं की। इनका जन्म बिहार के आरा में हुआ था। आरंभ में कलकत्ता में रहते थे जहाँ से 1947 में उन्होंने बम्बई का रूख किया। इन्हें बांग्ला भाषा में भी महारथ हासिल थी पर इनकी रचनाएं मुख्यतः हिन्दी और उर्दू में रहीं। 

संगीतकार ओ पी नैय्यर तथा गायक रफ़ी एवं गायिका आशा भोंसले के साथ इनकी जोड़ी बहुत प्रसिद्ध हुई। 1987 में उनका देहावसान हो गया।

