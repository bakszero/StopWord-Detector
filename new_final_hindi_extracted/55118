गुलशन कुमार

गुलशन कुमार (5 मई 1956 - 12 अगस्त 1997) टी-सिरीज संगीत लेबल के संस्थापक और एक भारतीय बॉलीवुड फ़िल्म निर्माता थे। टी-सिरीज अब उनके पुत्र भूषण कुमार द्वारा संचालित है। उनकी पुत्री तुलसी कुमार एक पार्श्वगायिका हैं।

गुलशन दुआ का जन्म पंजाबी परिवार में हुआ। वो दिल्ली के दरियागंज बाजार में फलरस विक्रेता चन्द्रभान के पुत्र थे। उन्होंने वहाँ से ही अपना प्रारम्भिक कार्य आरम्भ किया। बाद में उन्होंने अपना कारोबार बदल लिया जब उनके परिवार ने रिकॉर्ड और सस्ते ऑडियो कैसेट बेचने की दुकान का अधिग्रहण किया। यह वह समय उनके विशाल संगीत साम्राज्य बनाने की शुरुआत थी।

12 अगस्त1997 को मुम्बई के दक्षिणी अन्धेरी इलाके के जीतनगर में स्थित हिन्दू मन्दिर, जीतेश्वर महादेव मन्दिर के बाहर हत्या कर दी गयी।

