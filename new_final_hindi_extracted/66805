सालगाँव

सालगाँव भारत के गोवा राज्य के उत्तर गोवा जिले में स्थित एक जनगणना नगर है। यह पोरवोरिम, पारा, गुइरिम, सांगोल्दा, पिलर्न, कण्डोलिम, कालनगूट और नागोआ गाँवों से घिरा हुआ है और गोवा के बार्देज तालुक में स्थित है। यह राजधानी पणजी से 10 किमी, मापूसा से 6 किमी, और कालनगूट समुद्र-तट से 3 किमी की दूरी पर स्थित है।

सालगाँव 15.55°N 73.77°E के निर्देशांको पर स्थित है। इसकी औसत ऊँचाई 9 मीटर है।

भारत की 2001 की जनगणना के अनुसार, सालगाँव की जनसंख्या 5,553 है। कुल जनसंख्या में पुरुष 51%, और महिलाएँ 49% हैं। यहाँ की औसत साक्षरता दर 82% है जो राष्ट्रीय साक्षरता दर 59.5% से अधिक है जिसमें से पुरुष साक्षरता दर 87% और महिला साक्षरता दर 76% है। 8% लोग 0-6 वर्ष आयुवर्ग के हैं।
