दिलजीत दोसांझ

दिलजीत सिंह दोसांझ (जन्म ६ जनवरी १९८४), 
दिलजीत दोसांझ पंजाबी फिल्म इंडस्ट्री के सुपरस्टार एवं मशहूर गायक है। उन्हें मुख्यत: उनके मंच नाम 'दिलजीत' से ही जाना जाता है। ब्लॉकबस्टर पंजाबी फिल्म 'जट एंड जूलिएट' के भाग १ और २, 'पंजाब १९८४', 'जिने मेरा दिल लुटेया', 'डिस्को सिंह' जैसी सुपरहिट फिल्मों में उनके द्वारा निभायी गयी भुमिकाएं दर्शकों का दिल जीत गयी। उन्हों ने कई संगीत एल्बम एवं फिल्मों में गीत गाएं, विशेषत: उनके 'बैक टू बेसिक' एल्बम को बहुत लोकप्रियता हासिल हुयी। उन्होंने रितेश देशमुख और जेनेलिया की हिंदी फिल्म 'तेरे नाल लव हो गया' में पीपा पीपा यह गीत गाया, साथ ही उन्होंने 'मेरे डैड की मारूती' और 'यमला पगला दिवाना २' इन हिंदी फिल्मों में भी गीत गाएं।
निर्देशक अभिषेक चौबे की आगामी बहुचर्चित हिंदी फिल्म 'उडता पंजाब' में प्रमुख भुमिका द्वारा दिलजीत बॉलिवूड में कदम रखने जा रहे है। इस फिल्म में दिलजीत के साथ करिना कपुर, शाहिद कपूर और आलिया भट्ट अभिनय करते नजर आयेंगे।
