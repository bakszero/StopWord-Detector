शेर (साहित्य)

शेर उर्दू साहित्य में सर्वाधिक प्रयुक्त छंद है। हिंदी के दोहा की तरह ही यह दो बराबर मात्राओं वाली पंक्ति का छंद है। इसकी एक पंक्ति को मिसरा कहते हैं इस तरह शेर दो मिसरे से मिलकर बनता है। तीन पंक्तियों से बने शेर को मुसल्लफ, चार को मुरब्बा, पाँच को मुखम्मस और छः को मुसद्दस कहते हैं। दो से अधिक पंक्तियों के हर समूह को बंद कहा जाता है। इसके अतिरिक्त भी शेर की अनेक किस्में होती है। जैसे- मुसम्मन, मुसम्मत, तरकीब इत्यादि। इन छंदों में किसी भी विषय पर कविता लिखी जा सकती है।
