किएरा नाइटली

केइरा क्रिस्टीना नाइटली (; जन्म 26 मार्च 1985) एक अंग्रेजी फ़िल्म अभिनेत्री हैं। उन्होंने कैरियर की शुरूआत एक बच्चे के रूप में की और 2003 में "बेंड इट लाइक बेकहम" में सह-अभिनय और "पाइरेट्स ऑफ द कैरिबियन" ट्रायलॉजी से वे अंतर्राष्ट्रीय परिदृश्य में आयीं।

नाइटली बहुत सारी हॉलीवुड फ़िल्मों में आयीं और जेन ऑस्टिन के उपन्यास "प्राइड एंड प्रिज्युडिस" से प्रेरित जो राइट्‍ की फ़िल्म में 2005 में एलिजाबेथ बेनेट की भूमिका के लिए सर्वश्रेष्ठ अभिनेत्री के लिए एकाडमी अवार्ड और सर्वश्रेष्ठ अभिनेत्री के लिए ग्लोडन ग्लोब के लिए मनोनीत की गयीं। दो साल बाद वे फिर से "एंटॉनमेंट" में सर्वश्रेष्ठ अभिनेत्री के लिए गोल्डेन ग्लोब, साथ ही मुख्य किरदार में सर्वश्रेष्ठ अभिनेत्री के लिए BAFTA अवार्ड के लिए मनोनीत हुईं.

2008 में फोर्ब्स ने दावा किया कि हॉलीवुड में नाइटली दूसरी सबसे महंगी (कैमरॉन डियाज के बाद) अभिनेत्री हैं, बताया जाता है 2007 में उन्होंने 32 मिलियन डॉलर कमाया, जिसने उन्हें गैर-अमेरिकी अभिनेताओं या अभिनेत्रियों में सबसे महंगे शख्स की सूची में शामिल किया।

नाइटली इंग्लैंड में ग्रेटर लंदन के टेडिंगटॉन में पैदा हुईं, वे पुरस्कार प्राप्त नाटककारशरमन मैकडोनल्ड तथा रंगमंच और टेलीविज़न अभिनेता बिल नाइटली की बेटी हैं। उनके पिता अंग्रेज हैं और मां स्कॉटिश और आधी वेल्श वंशज हैं। कैलेब उनके एक बड़े भाई है जो 1979 में पैदा हुए. रिचमंड में रहते हुए नाइटली ने स्टैनली जूनियर स्कूल, टेडिंगटॉन स्कूल और इशर कॉलेज में पढ़ाई की। वे डिस्लेक्सिया से पीडि़त थीं, लेकिन बावजूद इसके उन्होंने सफलतापूर्वक स्कूल पूरा किया और इसीलिए उन्हें एक प्रतिभा एजेंट की सेवा लेने की अनुमति मिली और अभिनय कैरियर में वे आगे बढ़ीं. तीन साल की छोटी-सी उम्र में उन्होंने एक ऐजेंट की गुजारिश की और जब वे छह साल की हुईं तो पढ़ाई में कड़ी मेहनत के लिए ईनाम के रूप में मां ने उन्हें अनुमति दे दी। नाइटली ने गौर किया है कि वे बचपन में "अभिनय को लेकर एकचित्त" थीं। उन्होंने अनेक स्थानीय शौकिया निर्माणों में अभिनय किया, जिनमें "आफ्टर जूलियट" (उनकी मां द्वारा लिखित) और "यूनाइटेड स्टेट्स" (उनके तत्कालीन नाटक शिक्षक इयान मैकशेन द्वारा लिखित, "डेडवुड" एक्टर से कोई संबंध नहीं) शामिल हैं।

1990 के दशक के मध्य से अंत तक नाइटली कई टीवी फ़िल्मों में नज़र आयीं-साथ ही, 1999 की ब्लॉकबस्टर विज्ञान कथा फ़िल्म पड्मे अमिडाला डेकोय में साबे की भूमिका करने से पहले उन्होंने ITV1 की "द बिल" में भी काम किया।"" पड्मे की भूमिका करनेवाली नेटली पोर्टमेन से काफी सादृश्यता के कारण ही नाइटली को इस भूमिका के लिए चुना गया; जब दोनों पूरे मेकअप में होतीं तो दोनों अभिनेत्रियों की माताओं को उन्हें पहचानने में कठिनाई होती. प्रमुख भूमिका में नाइटली की पहली फ़िल्म 2001 में तब आयी जब टेलीविज़न के लिए वॉल्ट डिज्नी प्रोडक्शंस की बनी फ़िल्म "प्रिंसेस ऑफ़ थीव्स" में उन्होंने रॉबिन हूड की बेटी की भूमिका अदा की। इस दौरान, नाइटली "द होल" में भी नज़र आयीं, इस थ्रिलर को संयुक्त राज्य अमेरिका में डायरेक्ट-टु-वीडियो जारी किये जाने का सम्मान प्राप्त हुआ। वह "डॉक्टर झीवागो" के मिनी सीरीज रूपांतरण में भी दिखीं, जिन्हें पहले 2002 में प्रसारित किया गया और मिश्रित समीक्षा होने के बावजूद उन्हें उच्च रेटिंग मिली।

फुटबॉल पर आधारित फ़िल्म "बेंड इट लाइक बेकहम" के जरिए नाइटली को एक बड़ा मौका मिला, अगस्त 2002 में ब्रिटेन में रिलीज फ़िल्म सफल रही और 18 मिलियन डॉलर कमाया और मार्च 2003 में इसके U.S. रिलीज ने 32 मिलियन कमाया. बेंड इट लाइक बेकहम के U.K. रिलीज होने के बाद उनका आकर्षण बढ़ गया, बड़े बजटवाली एक्शन फ़िल्म में" , (ऑरलैंडो ब्लूम और जॉनी डेप के साथ) उन्हें भूमिका मिली, जो जेरी ब्रुकहीमर द्वारा निर्मित थी और जिसकी जुलाई 2003 में सकारात्मक समीक्षा की गयी और बॉक्स ऑफिस में इसने बहुत कमाया, 2003 की गर्मी के मौसम में यह बहुत बड़ी हिट रही और इसने नाइटली के साथ नई ‘इट’ गर्ल का खिताब जोड़ दिया" .

ब्रिटिश रोमांटिक कॉमेडी फ़िल्म "लव एक्चुअली" में नाइटली ने अभिनय किया, जो नवंबर 2003 को रिलीज हुई। उनकी अगली फ़िल्म "किंग ऑर्थर" जुलाई 2004 में रिलीज हुई जिसकी समीक्षा नकारात्मक थी। इसी महीने, "हैलो!" पत्रिका के पाठकों द्वारा नाइटली के लिए फ़िल्म उद्योग की सबसे होनहार युवा सितारे के रूप में वोट किया गया। इसके अलावा, "टाइम" पत्रिका ने 2004 के आलेख में लिखा कि नाइटली एक फ़िल्म सितारे के बजाए एक गंभीर अभिनेत्री के रूप में समर्पित होती दिखती हैं।

2005 में तीन फ़िल्में ‍रिलीज हुईं, जिनमें पहली "द जैकेट" थी। एड्रिन ब्रोडी अभिनीत जटिल रोमांचक फ़िल्म को समीक्षकों द्वारा नकली, मूर्खतापूर्ण और बेकार कहा गया। नाइटली को उनकी अमेरिकी बोली के लहजे के लिए लिया गया था, लेकिन वे समीक्षकों द्वारा नकार दी गयीं। उसके बाद डोमिनो हार्वे नामक एक ईनामी शिकारी के जीवन पर बनी टॉनी स्कॉट की एक्शन फ़िल्म "डोमिनो" आयी। यह फ़िल्म समीक्षात्मक रूप से नाइटली की अब तक की सबसे बड़ी फ्लॉप ‍रही. नाइटली के आलोचक अक्सर कहने लगे कि खूबसूरत चेहरे के अलावा उनमें कुछ भी नहीं है, इसके जवाब में उभरती युवा सितारे ने "एल" पत्रिका में बयान दिया, "मैं हमेशा यही मानती हूं कि मुझे अपने आपको साबित करना है।"

2005 में "प्राइड एंड प्रिज्युडिस" आयी। उनकी एलिजाबेथ बेनेट के चरित्र के बारे में "कइयों" ने लिखा: "अभिनेत्री के हरेक पहलू को देखते हुए लगता है नाइटली ने अपने अब तक के कैरियर में अभिनय से कहीं ज्यादा अपना उत्साह दिखाया है, शास्त्रीय रूप से प्रशिक्षित मैथ्यू मैकफाडेन, के साथ ब्रेंडा ब्लीथिन, डोनल्ड सदरलैंड, पेनेलोप विलटॉन और जुड़ी डेंच जैसी मंजी हुई अभिनेत्रियों के खिलाफ अपने अस्तित्व को एक बेहतर मजबूती के साथ बनाये रखते हुए कुछ कदम आगे निकल गयी, जो युवा ऑड्रे हेपबर्न की याद दिलाता है। टी वी श्रृंखला में अधिक उम्र की जेनिफर इहले से कहीं अधिक एलिजाबेथ की आवश्यक चंचलता और युवा शेख़ी को अपनाकर उन्होंने अपने अंतिम रूपांतरण को अधिक गतिमान बनाया." फ़िल्म ने दुनिया भर में 100 मिलियन डॉलर से अधिक की कमाई की और नाइटली को गोल्डन ग्लोब और ऑस्कर में नामांकित किया गया (ऑस्कर अंततः रिज विदरस्पून को मिला) किया गया। अकादमी पुरस्कार के नामांकन से वे सबसे कम उम्र की नामांकित होनेवाली तीसरी कलाकार बन गयीं। उन्हें नामांकित नहीं करने के BAFTA के निर्णय की आलोचना "प्राइड एंड प्रिज्युडिस" के निर्माता टिम बेवन द्वारा की गयी।

2006 में, नाइटली को अकादमी ऑफ़ मोशन पिक्चर आर्ट्स एंड साइंसेज में शामिल होने के लिए आमंत्रित किया गया। उनकी तब तक की वित्तीय रूप से सबसे बड़ी,"", फ़िल्म जुलाई में रिलीज हुई थी।

2007 में नाइटली अभिनीत कई फ़िल्में रिलीज हुईं: "सिल्क", अलेस्संड्रो बरिक्को द्वारा लिखित उपन्यास का रूपांतरण, "एटोनमेंट", इयान मैकइवान के उपन्यास का उसी नाम से रूपांतरण (सह-कलाकार जेम्स मैकएवोय, वनेसा रेडग्रेव और ब्रेंडा ब्लेथिन), और, जो मई 2007 में जारी की गयी थी। "एटोनमेंट" में नाइटली के अभिनय पर फ़िल्म रिलीज होने के पहले ही हलचल मचनी शुरू हो गयी थी; उन्हें इस भूमिका के लिए गोल्डन ग्लोब पुरस्कार के लिए सर्वश्रेष्ठ नाटकीय अभिनेत्री श्रेणी में नामांकित किया गया, साथ ही वे BAFTA पुरस्कार से सम्मानित की गयीं। नाइटली और मैकएवॉय की अकादमी पुरस्कार झिडकी से समीक्षक रिचर्ड रोपर हैरान हुए थे, उन्होंने कहा था "मैंने सोचा कि मैकएवॉय और नाइटली शानदार रहे."

2007 के वसंत में, नाइटली ने अपने पति के रूप में सिलियन मर्फी, अपने बचपन के प्रेमी के रूप में मैथ्यू रिस, वेल्श कवि डिलान थॉमस और थॉमस की पत्नी कैटलिन मैकनामारा की भूमिका में सिएना मिलर के साथ "द एज ऑफ़ लव" की शूटिंग की। उनकी भूमिका के अधिकांश भाग के लिए उन्हें बहुत ही सकारात्मक समीक्षाएं प्राप्त हुईं. 2008 में रिलीज फ़िल्म उनकी मां शरमन मैकडोनाल्ड द्वारा लिखित और जॉन मेबुरी द्वारा निर्देशित थी। उसके बाद उन्होंने अमांडा फोरमैन द्वारा लिखित ज्योर्जिना की बहुत ही लोकप्रिय जीवनी "डचेस ऑफ़ डेवोनशायर" पर आधारित "द डचेस" में काम किया, जिसमें उन्होंने ज्योर्जिआना कैवेंडिश, डचेस ऑफ़ डेवोनशायर की भूमिका अदा की; यह फ़िल्म 5 सितम्बर 2008 को ब्रिटेन में जारी की गयी।

"लास्ट नाईट" नामक आधुनिक नाटक में नाइटली ने काम किया, जिसमें इवा मेंडिस, सैम वर्दिंगटन और गिलौम कैनेट उनके सह-कलाकार रहे; इसे मैस्सी टाडजेदिन ने निर्देशित किया। अप्रैल 2009 में, नाइटली काजुओ इशिगुरो के डायस्टोपियन उपन्यास "नेवर लेट मी गो" के एक रूपांतरण पर काम करना शुरू किया। नोरफोक और क्लीवडन में इसका फ़िल्मांकन हुआ।

2010 में आगामी फ़िल्मों में कॉलिन फार्रेल के साथ "लंदन बुलेवर्ड" भी शामिल है, इसकी पटकथा विलियम मोनाहन ने लिखी है और इसमें वे पहली बार निर्देशन का काम भी कर रहे हैं।

"माई फेयर लेडी" की मंचीय संगीत प्रधान कथा के रीमेक की कोलंबिया पिक्चर्सकी योजना में एलिजा डूलिटल की भूमिका के लिए नाइटली चुन ली गयीं, इसके निर्माता हैं कैमरोन मानिकटॉश; हालांकि इसे जारी करने की तारीख फिलहाल तय नहीं हुई है। वे "द ब्यूटीफुल एंड द डैम्ड" में भी काम करेंगी, यह फ़िल्म अमेरिकी उपन्यासकार एफ. स्कॉट फित्ज़गेराल्ड और उनकी उपन्यासकार पत्नी जेल्डा सायरे के जीवन और रिश्तों पर आधारित है। यह फ़िल्म जॉन कर्रन द्वारा निर्देशित है और इसे 2010 में जारी किया जाएगा.

2008 में वे बड़े पर्दे के "किंग लीयर" से प्रेरित नाटक कॉर्डेलिया से जुड़ी, जिसे उन्होंने अंतत: छोड़ दिया। नाइटली ने पुष्टि की कि "पाइरेट्स ऑफ द कैरिबियन" की चौथी किस्त में वे नहीं होंगी.

दिसंबर 2009 में उन्होंने लंदन के कॉमेडी थिएटर में मोलीरे की कॉमेडी के मार्टिन क्रिम्प के संस्करण "द मिसनथ्रोप" से वेस्ट ऐंड की अपनी शुरूआत की, जिसमें डॉमियन लुइस, तारा फित्जगेराल्ड और डॉमिनिक रॉवन उनके सह-कलाकार रहे। नाटक में जेनिफर के चरित्र की आमतौर पर सकारात्मक समीक्षा ही की गयी। "द डेली टेलीग्राफ" ने उनके प्रदर्शन का वर्णन "जोरदार और मार्मिक दोनों ही" कहा और "द इंडिपेंडेंट" ने उनके प्रदर्शन को "आश्चर्यजनक रूप से न केवल जीवंत, बल्कि, इसी के साथ अपने व्यंग्यात्मक आत्मविश्वास में कहीं अधिक रोमांचक" कहा, इसी तरह "द गार्डियन" लिखता है कि "भूमिका की प्रकृति के कारण कोई कह सकता है कि वे बहुत ज्यादा इतरायी नहीं है" और "द डेली मेल" ने उन्हें "यथोचित से कहीं बेहतर" करार दिया। 

नाइटली को द मिसनथ्रोप, जो ‍रंगमंच में उनके पहले काम के रूप में जाना जाता है, में जेनिफर के रूप में सर्वेश्रेष्ठ सह-अभिनेत्री के लिए प्रतिष्ठित लॉरेंस ऑलिवियर थिएटर अवार्ड के लिए मनोनीत किया गया।

प्रसिद्धि में तेजी से वृद्धि के परिणामस्वरूप, नाइटली पर मीडिया ने खास ध्यान देना शुरू किया। प्रेस रिपोर्टों में उनके बारे में वर्णित किया गया है "मीडिया के साथ एकदम खुली हुई हैं", हालांकि खुद नाइटली कहती हैं "मैं अपने निजी जीवन के बारे में बात नहीं करती".

नाइटली कई बार ब्रिटेन के FHM में "विश्व की 100 सर्वाधिक कामुक महिलाओं" की सूची में दिखाई दीं। 2004 के रैंक #79 से उछलकर वह 2005 में रैंक #18 पर पहुंच गयीं और "2006 में दुनिया की सबसे कामुक महिला" का ख़िताब पा लिया।" सन् 2007 में वे 12वें, 2008 में 10वें और 2009 में 36वें स्थान पर रहीं. अमेरिकी संस्करण में उन्हें 2004 में #54, 2005 में #11 और 2006 में #5 रैंक प्राप्त हुआ। मई 2006 में, "मैक्सिम के 2006 हॉट 100 " में उन्हें #9 रैंक मिला.युके हाई स्ट्रीट चेन सुपरड्रग द्वारा आयोजित 2500 लोगों पर किये गये एक सर्वेक्षण में "2007 की नंबर वन सौंदर्य आइकन" में उनका नामांकन हुआ। " वैनिटी फेयर "पत्रिका के मार्च 2006 "हॉलीवुड" अंक" के मुखपृष्ठ पर स्कारलेट जोहान्सन के साथ नाइटली की नग्न तस्वीर " छपी.

लक्जरी सामान ब्रांड अस्प्रे के लिए, साथ ही साथ जापानी टीवी विज्ञापनों में लक्स हेयरकेयर उत्पादों के लिए भी नाइटली एक सेलीब्रिटी चेहरा थीं। अप्रैल 2006 को उन्हें चैनल के परफ्यूम कोको मेडेमॉइसेले के लिए नया सेलिब्रिटी चेहरा चुन लिया गया, हालांकि मई 2007 तक इस विज्ञापन अभियान की पहली तस्वीर जारी नहीं की गयी थी।

2006 गोल्डन ग्लोब पुरस्कार समारोह में नाइटली के पहने वैलेंटिनो गाउन की बड़ी प्रशंसा हुई और यहाँ तक कि "एंटरटेनमेंट टुनाईट" के स्टीवन कोजोकारू की "बेस्ट ड्रेस्ड लिस्ट" में उनका नाम सबसे ऊपर रखा गया; 2006 गोल्डन ग्लोब पुरस्कार समारोह में पहनी गयी उनकी पोशाक ऑक्सफैम चैरिटी को दान दे दी गयी, जिससे £4,300 मिले। 

जो सेलिब्रिटी जीवन का सपना देख रहे हैं, ऐसे बच्चों को नाइटली ने चेतावनी दी है कि यह सब ठीक वैसा ही नहीं है जैसा कि दिखता है। "तब मैं डर जाया करती हूं जब बच्चे कहते हैं, 'मैं मशहूर होना चाहता हूं.'" नाइटली ने बीबीसी के साथ हाल ही में एक साक्षात्कार में कहा कि वे "अधम" महसूस करती हैं। उन्होंने यह भी कहा कि जब एक व्यक्ति सेलिब्रिटी बन जाता है, तब जनता को इस बात की परवाह नहीं रहती कि उस व्यक्ति के जीवन पर लगातार नज़र रखी जा रही है।

हालांकि फिलहाल फ़िल्म की दुनिया छोड़ने की उनकी योजना नहीं है, लेकिन नाइटली का कहना है कि एक बच्चे को मीडिया का विषय बनाये जाने के बारे में वे सोच भी नहीं सकतीं. उन्हें इन शब्दों में उद्धृत किया गया, "मैं इस पल बच्चे पैदा करने की योजना नहीं बना रही हूं... हर कोई बदलता है और मुझे यकीन है कि एक वक़्त आएगा जब मैं कुछ अलग करना चाहूंगी. मैं खुद को पूरी तरह से दूर ले जा [अभिनय से] सकती हूं."

उन्होंने पहले भी पीछा करनेवालों की अवांक्षित चौकसी के बारे में चिन्ता व्यक्त की है और द मिसनथ्रोप में काम करते वक़्त लंदन के कॉमेडी थिएटर के बाहर फरवरी 2010 को उन्हें बार-बार परेशान करने के आरोप में एक 41 वर्षीय व्यक्ति पर मुकदमा कर दिया गया।

संयुक्त राष्ट्र संघ के मानवाधिकार की विश्वव्यापी घोषणा की 60वीं सालगिरह के मौके पर मानवाधिकार के समर्थन के लिए एमेनेस्टी इंटरनेशन के प्रचार अभियान से नाइटली जुड़ी है। इस अभियान के हिस्से के रूप में उन्होंने एक लघु फ़िल्म भी बनायी। नाइटली ने कहा कि UDHR और मानवाधिकारों के उल्लंघन के प्रति जागरूकता को बढ़ावा देने के लिए वे मदद करना चाहती हैं। उन्होंने कहा कि UDHR के बारे में हर किसीको जानना चाहिए और सार्वजनिक मानवता के लिए हमारी भावना के लिए गर्व होना चाहिए। 

नाइटली ने "रॉबी द रेनडियर" एनिमेशन के लिए अपनी आवाज दी, इसका पूरा लाभ कॉमिक रिलीफ को दान में दे दिया जाएगा. 2004 में, चैरिटी के लिए एक दल, जिसमें रिचर्ड कर्टिस शामिल थे, जिन्होंने उनकी "लव, एक्चुअली" निर्देशित की थी, के साथ उन्होंने इथोपिया की यात्रा की। 

अप्रैल 2009 में, नाइटली घरेलू दुर्व्यवहार के प्रति जागरूकता बढ़ाने के लिए "कट" शीर्षक के एक वीडियो में नजर आयीं। यह वीडियो जो राइट द्वारा निर्देशित किया गया था, जिन्होंने नाइटली की "प्राइड एंड प्रिज्यूडिस" और "एटॉनेमेंट" को निर्देशित किया था और ब्रिटिश महिला और बच्चों के सहायता समूह वीमेन एड के लिए फोटो खींचा। कुछ के इसे बहुत ही अधिक रेखाचित्रित कह दिए जाने से वीडियो को लेकर विवाद खड़ा हो गया, जबकि वीडियों में घरेलू हिंसा के यर्थाथवादी चित्रण के लिए दूसरे दल का समर्थन इसे मिला। 

नाइटली, जो लंदन में रहती हैं, का प्राइड एंड प्रिज्यूडिस के सह-कलाकार रूपर्ट फ्रेंड के साथ संबंध हैं। नाइटली ने कहा कि निकट भविष्य में शादी की उनकी कोई योजना नहीं है। इससे पहले उत्तरी आयरलैंड के फैशन मॉडल जैमी डॉरमैन के साथ उनकी दोस्ती थी।

नाइटली ने अफवाहों का खंडन किया है कि वे अरूचिग्रस्त हैं, हालांकि उन्होंने कहा कि एक प्रीमियर"" में उन्हें देख कर मीडिया ने यह अटकल लगा लिया कि उनकी दुबली-पतली काया का कारण आहार संबंधी विकार है –जैसा कि उनका पारिवारिक इतिहास अरूचिग्रस्तता का है। नाइटली अरूचिग्रस्त हैं, "डेली मेल" के इस दावे के बाद नाइटली ने उन पर मुकदमा दायर कर दिया; आलेख कहता है कि एक किशोरी अरूचिग्रस्त होकर मर गयी, यह संकेत दिया गया कि कि नाइटली के शारीरिक कद-काठी से वह किसी तरह प्रभावित रही होगी। बाद में उन्हें किये गये एक भुगतान के साथ मामले का निपटारा कर लिया गया।

जुलाई 2006 में, नाइटली ने कहा, वे अत्यधिक काम से पीडि़त हो गयी हैं, इस पर उन्होंने यह भी कहा कि "बीते पांच साल का सम्मिश्रण एक में हो गया है। मैं आपको नहीं बता सकती कि "पिछला साल कैसा था और उससे पहले का साल कैसा रहा" और खासतौर पर यह भी कि "बहुत काम कर रही हूं" और उन्हें बड़ा डर है कि "इसी तरह काम करना अगर मैंने जारी रखा तो मैं उन चीजों से नफरत करने लगूंगी, जो मुझे बहुत अच्छी लगती हैं", यहां तक कहा कि वे पर्यटन और अपने निजी जीवन पर ध्यान देने के लिए एक साल का विराम लेंगी.

फीचर फ़िल्में 
टेलीविज़न प्रस्तुतियां 
रंगमंच प्रकटन 
