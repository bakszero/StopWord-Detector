सिन्गातोका

सिन्गातोका (Sigatoka) प्रशांत महासागर के फ़िजी देश का एक नगर है। यह विति लेवु द्वीप के दक्षिणापश्चिमी भाग में, सिन्गातोका नदी के किनारे, नान्दी से 61 किमी दूर स्थित है। प्रशासनिक रूप से यह फ़िजी के पश्चिमी विभाग के नान्द्रोगा-नावोसा प्रान्त का भाग है। 

फ़िजीयाई भाषा को रोमन लिपि में लिखा जाता है लेकिन इसमें "g" व्यंजन का उच्चारण अंग्रेज़ी की भांति केवल "ग" न होकर "न्ग" होता है।

सिन्गातोका में हरे कृष्ण सम्प्रदाय का एक भव्य मंदिर है। शहर से 2 किमी पश्चिमोत्तर में सिन्गातोका नदी के किनारे "सिन्गातोका रेतीले टीले" (Sigatoka Sand Dunes) नामक पर्यटक आकर्षण है। पास में "कुला इको उद्यान" (Kula Eco Park) एक संरक्षित क्षेत्र है जहाँ कई देशों से 100 जातियों के लगभग 500 पक्षी देखने को मिलते हैं।

