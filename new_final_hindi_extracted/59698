नीरजा भनोट अवार्ड

नीरजा भनोट अवार्ड भारत में "द नीरजा भनोट पैन ऍम ट्रस्ट" द्वारा प्रतिवर्ष दिया जाने वाला पुरस्कार है। यह पुरस्कार देश की उस महिला को दिया जाता है जिसने धैर्य और दृढ़ संकल्प के साथ सामाजिक अन्याय के विरुद्ध आवाज उठाई और समान विपत्ति का सामना कर रही अन्य महिलाओं की सहायता की हो। वार्षिक नीरजा भनोट पुरस्कार सन् १९९० में आरम्भ किया गया था। इसका नामकरण सितम्बर १९८६ में कराची हवाई अड्डे पर अपहृत विमानपैन ऍम उडान ७३ में अपने जीवन को दांव पर लगाकर सैकड़ों लोगों की जान बचाने वाली एयरहोस्टेस नीरजा भनोट के सम्मान में किया गया। इसमें ₹1.5 लाख नकद और प्रशस्ति पत्र तथा ट्रॉफी प्रदान की जाती है।

