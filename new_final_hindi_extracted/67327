साला खड़ूस

साला खड़ूस या इरुधि सुत्त्रु तमिल और हिन्दी भाषा में बनी एक भारतीय नाट्य फिल्म है। जिसका लेखन और निर्देशन का कार्य सुधा कोंगारा ने किया है। इस फिल्म के निर्माण में हर दृश्य को अलग अलग भाषाओं में लिया गया है। इस फिल्म में आर॰ माधवन मुख्य किरदार में हैं। इनके साथ रीतिका सिंह भी हैं। इस फिल्म का निर्माण एस॰ सशिकान्त ने किया है। इसके संगीत का निर्माण संतोष नारायण ने किया है।


अपने पहली निर्देशित फिल्म द्रोही (2010) के निर्माण के समय, सुधा कोंगारा प्रसाद ने इस फिल्म से जुड़ी कहानी लिखा शुरू किया था। वर्ष 2012 में माधवन से इस फिल्म में मुख्य किरदार हेतु पूछा। साथ ही इस फिल्म में वित्तीय सहायता कर इसे उच्च स्तर का बनाने हेतु भी सहायता मांगी। यह दोनों पहले भी मनि रत्नम निर्देशित फिल्म में साथ कार्य कर चुके हैं। जिसमें सुधा सहायक निर्देशक थी। इस फिल्म में माधवन ने अपने किरदार अनुसार अपने बाल को बहुत छोटे कटवाए।

इस फिल्म में संगीत का निर्माण संतोष नारायणन ने और बोल को स्वनन्द किरकिरे ने बनाया है। हिन्दी संस्करण के गाने 2 जनवरी 2016 को जारी किए गए। तमिल भाषा के संस्करण को 4 जनवरी 2016 को जारी किया गया। जिसके बोल को विवेक और मुथमिल ने लिखा है।
