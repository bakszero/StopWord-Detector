रेणु खाटोर

रेणु खाटोर (; जन्म: 29 जून, 1955) अमेरिका में डलास के फेडरल रिजर्व बैंक के निदेशक बोर्ड की प्रमुख है। इसके पूर्व वे अमेरिका के ह्यूस्टन यूनिवर्सिटी की प्रमुख तथा यूनिवर्सिटी ऑफ ह्यूस्टन सिस्टम्स की कुलाधिपति रह चुकी हैं, जिसके अंतर्गत वे ह्यूस्टन के अधीन चार विश्वविद्यालयों की प्रशासनिक प्रमुख का कार्यभार सँभाल रही थीं। इस विश्वविद्यालय में 56 हजार से ज्यादा छात्र अध्ययन करते हैं। वे किसी भी प्रतिष्ठित अमेरिकी यूनिवर्सिटी में इतना बड़ा पद पाने वाली पहली भारतवंशी महिला हैं। इसके पहले उन्हें उन्हें 2003 में साउथ फ्लोरिडा यूनिवर्सिटी का प्रोवोस्ट और सीनियर वाइस प्रेसीडेंट नियुक्त किया गया था। वे उत्तर प्रदेश के फरुखाबाद से १९७४ में अट्ठारह वर्ष की अवस्था में अमेरिका आई थीं। वे यूएच सिस्टम की पहली महिला चांसलर रहीं और पहली ऐसी भारतीय प्रवासी हैं जिन्होंने अमेरिका के इस समग्र शोध विश्वविद्यालय का नेतृत्व किया है।

रेणु खाटोर का जन्म सन १९५५ में भारत के उत्तर प्रदेश राज्य के फर्रूखाबाद में हुआ था। उनके पिताजी श्री सतीश चन्द्र माहेश्वरी फर्रूखाबाद के एक सफल वकील थे। रेणु मिशन की प्रारम्भिक शिक्षा मिशन स्कूल में हुई तथा एन ए के पी महाविद्यालय से उन्होने स्नातक की उपाधि अर्जित की। उस समय यह महाविद्यालय कानपुर विश्वविद्यालय के अन्तर्गत था किन्तु बाद में इलाहाबाद विश्वविद्यालय में चला गया।


सन २००७ में उन्हे भारत सरकार के तरफ् से हिन्द रत्न का सम्मान दिया गया।
