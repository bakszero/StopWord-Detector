बोइंग ७२७

बोइंग ७२७ एक मध्यम आकार का वायुयान है जिसे उत्तर अमेरिका की एक जानी मानी कंपनी बोइंग ने बनाया था। इसका निर्माण १९६३ से १९८४ के मध्य हुआ था। अब तक इस प्रतिमान के १,८३२ यान बन चुके हैं। प्रथम वायुयान ने १ फरवरी, १९६३ को उड़ान भरी थी।

७२७ की रूपरेखा युनाइटेड एयरलाइन्स, अमेरिकन एयरलाइन्स और ईस्टर्न एयरलाइन्स के बीच हुए एक मध्यमार्ग रुवरूप हुआ था। इन विमान संचालन समवायों को ऐसे विमानों की आवश्यकता थी जिनसे छोटे नगरों में विमान सेवाएँ आरंभ की जा सकें क्योंकि इन नगरों में विमान पट्टीयां अपेक्षाकृत छोटी होतीं थी और यात्रियों की संख्या भी बहुत अधिक नहीं थी, जिससे बड़े आकार के ७०७ विमानों की सेवाएं प्रदान करना लाभप्रद नहीं था, जो उस समय तक बोइंग द्वारा निर्मित एक मात्र विमान प्रतिमान था।

