घोसी जनजाति

घोसी या गोसी, उत्तर भारत मे पाया जाने वाली एक मुस्लिम जाति है। घोसी का शाब्दिक अर्थ है -चिल्लाना, जैसा कि वह अपने जानवरो को चरने के समय चिल्लाते है। यह लोग दुधारू पशुओं को चराने व दुग्ध विक्रय का कार्य करते हैं। ब्रिटिश नागरिक सेवकों रोज़ व इबबेतसोन जैसे मानव वैज्ञानिकों के अनुसार, हिन्दू अहीरों से परिवर्तित होकर मुस्लिम बने लोगो को घोसी कहा जाता है। क्रूक के निजी मत के अनुसार भी, घोसी वह अहीर हैं जो बाद मे मुस्लिम बन गए थे तथा इन्हे सामान्य अहीरों से निम्न स्तर का माना जाता है। एडवर्ड अल्बर्ट के अनुसार घोसी व गद्दी मुस्लिम समुदाय के लोग मुस्लिम अहीर हैं जिंनका प्रमुख व्यवसाय पशु-पालन है। अल्प संख्या मे घोसी पाकिस्तान के पंजाब प्रांत मे भी पाये जाते है।
