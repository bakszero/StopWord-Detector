महासागरीय भूपर्पटी

महासागरीय भूपर्पटी (Oceanic crust) किसी महासागरीय भौगोलिक तख़्ते की सबसे ऊपरी परत को कहते हैं। इसके विपरीत महाद्वीपीय भौगोलिक तख़्ते की सबसे ऊपरी परत को महाद्वीपीय भूपर्पटी कहते हैं।

यह भूप्रावार (मैन्टल) के ऊपर बिछी ठोस परत होती है जो भूप्रावर से मैग्मा के रूप में उगली गई सामग्री का ठण्डा हुआ और फिर समुद्री जल द्वारा रासायनिक अभिक्रियाओं से बदला गया ठोस रूप होती है। यह भूप्रावर की अत्यंत गर्म सामग्री का मैग्मा के रूप में उगलाव या तो दो भौगोलिक तख़्तों की संमिलन सीमा पर बनी मध्य-महासागर पर्वतमाला (mid-ocean ridge) में होता है या फिर बाढ़ बेसाल्ट के उलगावों में। महासागरीय भूपर्पटी महाद्वीपीय भूपर्पटी से कम मोटी परत होती है और १० किलोमीटर से कम की मोटाई रखती है, लेकिन यह महाद्वीपीय भूपर्पटी की तुलना में अधिक घनी भी होती है। महाद्वीपीय भूपर्पटी का औसत घनत्व २.७ ग्राम प्रति घन सेन्टीमीटर होता है जबकि महासागरीय भूपर्पटी २.९ ग्राम प्रति घन सेन्टीमीटर का औसत घनत्व रखती है।

