ज़

ज़ देवनागरी लिपि का एक वर्ण है। हिंदी-उर्दू के कईं शब्दों में इसका प्रयोग होता है, जैसे की ज़रुरत, ज़माना, आज़माइश, ज़रा और ज़ंग। अन्तर्राष्ट्रीय ध्वन्यात्मक वर्णमाला में इसके उच्चारण को z के चिन्ह से लिखा जाता है और उर्दू में इसको ز लिखा जाता है, जिस अक्षर का नाम ज़े है।

ज़ को भाषाविज्ञान के नज़रिए से "घोष वर्त्स्य संघर्षी" वर्ण कहा जाता है। अंग्रेजी में इसे "वाएस्लेस ऐल्वियोलर फ़्रिकेटिव" (voiced alveolar fricative) कहते हैं)।

'ज़' की ध्वनी के बारे में एक ग़लत धारणा है के इसे भारत में केवल अरबी-फ़ारसी या अंग्रेज़ी के शब्दों की वजह से ही मान्यता प्राप्त है। भारत में कई भाषाओँ में यह संस्कृत से उत्पन्न मूल शब्दों के लिए भी प्रयोग होता है। मसलन कश्मीरी भाषा में अक्सर 'ज' की जगह 'ज़' आता है -
कश्मीरी को देवनागरी लिपि में लिखने के लिए 'ज़' का भारी प्रयोग किया जाता है। ऐसा ही अन्य दार्दी भाषाओँ में भी देखा गया है। मसलन शीना भाषा में संस्कृत के "द्र" और "भ्र" की जगह अक्सर "ज़" आता है -
असमिया भाषा में भी असमिया अक्षर জ (zô/ज़ॉ) का उच्चारण ज़ होता है - 
कई पश्चिमी पहाड़ी भाषाओँ में भी 'ज़' प्रचलित है, मसलन हिमाचल की कुछ पहाड़ी भाषाओँ में 'आज' को अक्सर 'आज़' ही बोला जाता है।

कुछ पश्चिमी हिन्दीभाषी क्षेत्रों में 'ज़' और 'ज' की मुक्त सहस्वानिकी देखी जाती है जिसमें बोलने वाले अपनी पसंद के अनुसार 'ज' और 'ज़' का प्रयोग करते हैं और कभी 'ज़' की जगह 'ज' या कभी 'ज' की जगह 'ज़' बोल देते हैं -


