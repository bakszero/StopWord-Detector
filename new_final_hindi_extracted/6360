टायरानोसौरस

टायरानोसौरस (, अर्थात "विजयी छिपकली") एक विशाल छिपकली की लुप्त डायनासोर प्रजाति है। इस प्रजाति को टायरानोसौरस रेक्स (रेक्स का अर्थ लेटिन में राजा) या जिसे संक्षेप में टी-रेक्स भी कहा जाता है कई सभ्यताओं में एक लोकप्रिय वस्तु है। यह मुख्यतः उत्तरी अमेरिका में पाया जाता था। इसके पाएं गए अवशेषों से यह पता चलता है की यह आज से ६.७-६.५५ करोड़ वर्षों पहले तक पाया जाता था। यह उन आखरी डायनोसोर प्रजातियों में से था जो क्रीटेशस-पैलियोजीन विलुप्ति घटना में उल्का के टकराव के कारण विलुप्त हो गई है।
अपनी प्रजाति के अन्य जीवों की तरह "टायरानोसौरस" दो पैरों पर चलने वाला मांसाहारी था जिसका विशाल सर उसकी लंबी दुम संतुलित करती थी। इसके आगे के पैर दूसरे डायनोसोरों की तुलना में काफी छोटे थे परन्तु अपने आकार की तुलना में काफी ताकद्वर भी थे। अन्य डायनोसोर इससे भले ही काफ़ी बड़े व प्रतिद्वंदी थे परन्तु यह ज़मीन पर रहने वाला सबसे विशालकाय शिकारी था जिसकी लम्बाई १२.८ मीटर (४२ फीट), अपनी जांघों के पास से ४ मीटर (१३ फीट) और वज़न में ६.८ मेट्रिक टन था।
