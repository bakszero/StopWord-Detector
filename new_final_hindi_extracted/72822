फौलादी सिंह

फौलादी सिंह (अंग्रेजी; सत्तर एवं अस्सी के दशक में भारत का एक लोकप्रिय विज्ञान-फंतासी आधारित कॉमिक्स किरदार है, जिसे पूरी मानवता की रक्षक के तौर पर जाना जाता है। उन दिनों कॉमिक्स उनकी कॉमिक्स काफी आगे हुआ करती थी, कम से कम, जब भारत में अस्सी के शुरुआती दशक दौरान, कार्टून/कॉमिक्स दृश्यों का महज आगमन हो ही रहा था। 
भारतीय हिंद महासागर स्थित छोटे से द्वीप पर, बेहद विलक्षण कोटि के वैज्ञानिक डॉ॰ जॉन अपने प्रयोगशाला में, फौलादी सिंह उर्फ फौलाद को कई परम वैज्ञानिक शक्तियों से बलवान बनाने साथ एक विशेष पोशाक से भी लैस कराते हैं ताकि वह पृथ्वीवासियों एवं बाहरी अंतरिक्ष की सुरक्षा कर सकें। उसका साथी, लम्बू, एक अद्भुत घोल जिसे डॉ॰ जॉन ने बनाया था, उसे पी लेने बाद उसका आकार सूक्ष्म (बमुश्किल नौ इंच) हो जाता है, जिसके बाद वह उसके कई अंतरिक्षीय अभियान में सहायता करता है। डॉ॰ जॉन, फौलाद एवं लम्बू की मदद में डॉर्फ रॉकेट (स्वाचालित), मास्टर कंप्यूटर भारत एवं अंतरिक्षक भी साथ देते हैं, जो बतौर प्रहरी, परग्रहियों से पृथ्वी की सुरक्षा करने एवं अन्य आकाशगंगाओं से आक्रमणियों से बचाने तथा पड़ोसी विरोधी ग्रह की गतिविधियों की सूचना देने का कार्य करता है। 

प्रारंभिक फौलादी सिंह सिरिज की कहानी लिखने का कार्य डायमंड कॉमिक्स के राजीव करते थे, लेकिन आशू उर्फ अश्विनी द्वारा कहानी लिखने एवं जुगल किशोर एवं अधिकांश में भारत मकवाना द्वारा चित्रण बाद कॉमिक्स की लोकप्रियता में काफी इजाफा हुआ। डायमंड कॉमिक्स समुदाय के अपने दूसरे लोकप्रिय किरदारों जैसे चाचा भतीजा, लम्बू मोटू, ताउजी, चाचा चौधरी, राजन इकबाल तथा अंकुर के साथ मल्टीस्टार्र कॉमिक्स में उनको देखा गया।
