लखनदेई नदी

लखनदेई दक्षिणी नेपाल और भारत के बिहार राज्य में बहने वाली एक नदी है। यह बागमती की एक सहायक नदी है। 

नेपाल में इस नदी की मुख्य धारा 'सर्लाही जिल्ला' तथा इसका स्रोत 'शिवालिक हिल्स' है। यह नदी नेपाल के बाद भारत में बिहार के सीतामढ़ी जिले में प्रवेश करती है और सीतामढ़ी शहर से होते हुये मुजफ्फरपुर जिले के कटरा में बागमती नदी में विलय हो जाती है।

यह नदी बाढ़ की विभीषिका के लिए जानी जाती है।

वर्तमान में इस नदी का जो भाग सीतामढ़ी नगर से होकर प्रवाहित होता है, वह नदी का पुराना एवं मृत धार हो गया है। भारत-नेपाल सीमा के 8 किलोमीटर उतर नेपाल भू-भाग से ही नदी तल सिल्टेड है, जिसके कारण नदी अपनी पूर्व की दिशा बदलते हुए अधवारा समूह की जमुरा नदी में मिल गई है। 

