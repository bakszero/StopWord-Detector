विजयराघवगढ़

विजयराघवगढ़ भारतीय राज्य मध्य प्रदेश के कटनी जिले में एक कस्बा एवं नगर पंचायत है। यह एक ऐतिहासिक नगर भी है, यहाँ राजा सरयू प्रसाद सिंह का किला और माँ शारदा का प्रसिद्ध मंदिर है। यह कटनी जिले का सबसे बड़ा नगर और तहसील भी है।

भारत में २००१ की जनगणना के अनुसार विजयराघवगढ़ की जनसंख्या 7157 थी। जिसमें पुरुषों 53% एवं महिला 47% हैं। विजयराघवगढ़ की औसत साक्षरता दर 67% है जो राष्ट्रीय औसत 59.5% से अधिक है। विजयराघवगढ़ में पुरुष साक्षरता 76% एवं महिला साक्षरता 56% है। विजयराघवगढ़ में जनसंख्या में 16% योगदान 6 वर्ष से कम आयु के बच्चों का है।

यहाँ का दूरभाष कोड 07626 है और निकटतम क्षेत्रिय परिवहन कार्यालय कटनी है। यह कटनी से 32 किमी जबलपुर से 120 एवं सतना से 80 किमी दूरी पर स्थिति है।
