याप द्वीप

याप (Yap) या वक़ाब (Waqab) प्रशांत महासागर में स्थित संघीकृत राज्य माइक्रोनेशिया नामक देश का एक प्रमुख द्वीप है। यह उस देश के याप राज्य का प्रमुख द्वीप भी है। याप द्वीप वास्तव में चार द्वीपों से बना है जो चारों एक ही मूँगे (कोरल) के रीफ़ (शैल-भित्ती) से घिरे हैं हालांकि इन सबके बीच कम गहराई का समुद्री जल है। यह चार द्वीप हैं - मर्बक़ (Marbaq), गगिल-तमिल (Gagil-Tamil), माप (Maap) और रुमुंग (Rumung)। भौगोलिक रूप से याप फ़िलिपीन सागर प्लेट के एक उभार पर टिका है और माइक्रोनेशिया के अन्य द्वीपों से अधिक ऊँचाई पर है। याप की संस्कृति भी अन्य द्वीपों से अधिक प्रभावशाली मानी जाती है।

