हिमालय का रामचकोर

हिमालय का रामचकोर () ("Tetraogallus himalayensis") फ़ैज़ैन्ट कुल का एक पक्षी है। यह हिमालय पर्वतमाला में व्यापक रूप से और पामीर पर्वतमाला में कुछ जगहों में पाया जाता है। यह वृक्ष रेखा से ऊपर अल्पाइन चारागाह तथा खड़ी ढाल वाली चट्टानों में पाया जाता है जहाँ से ख़तरा होने पर यह नीचे की ओर लुढ़क जाता है। तिब्बती रामचकोर इससे कुछ छोटा होता है और हिमालय के कुछ इलाकों में यह दोनों परस्पर व्याप्त हैं। विभिन्न इलाकों में इनकी रंगत कुछ भिन्न होती है और इस आधार पर इनको चार उपजातियों में विभाजित किया गया है। संयुक्त राज्य अमेरिका के नेवाडा राज्य में इनको प्रचलित किया गया था जहाँ इन्होंने अपने पैर जमा लिए हैं।
इस पक्षी के अन्य नाम निम्नलिखित हैं
यह एक सलेटी रंग का बड़ा सा तीतरनुमा पक्षी होता है, जो कि ५५ से ७४ से.मी. लंबा होता है और जिसका वज़न २ से ३.१ कि. तक होता है।
यह पक्षी ताजिकिस्तान, तुर्कमेनिस्तान, कज़ाकिस्तान, उज़बेकिस्तान, किरगिज़स्तान, अफ़गानिस्तान, पाकिस्तान, भारत, नेपाल और चीन में पाया जाता है।
