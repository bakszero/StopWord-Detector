सिमुलेशन की भाषाएँ

कम्प्यूटरी सिमुलेशन को सुगमता पूर्वक अभिव्यक्त करने के लिये जिन कम्प्यूटरी भाषाओं का उपयोग किया जाता है उन्हें सिमुलेशन की भाषा कहते हैं। सिमुलेशन भाषाओं में यह क्षमता होनी चाहिये कि वे अलग-अलग तरह के (जैसे सतत या डिस्क्रीट, डिटर्मिनिस्टिक या स्टॉकैस्टिक) तन्त्रों को सुविधा पूर्वक वर्णन कर सकें और विविध प्रकार के विश्लेषण (डी-सी, ए-सी या ट्रान्सिएन्ट आदि) करके परिणामों को विविध प्रकार (सारणी, तरह-तरह के ग्राफ, एनिमेशन आदि) से प्रदर्शित कर सकें। इसके अतिरिक्त, डिस्क्रीट-इवेन्ट भाषाओं में अलग-अलग प्रायिकता-वितरण (प्रोबेबिलिटी-डिस्ट्रिब्यूशन) पर आधारित छद्म-यादृच्छिक (Pseudorandom) संख्याएं पैदा करने की क्षमता भी होनी चाहिये।



