जॉन कार्टर

जॉन कार्टर () २०१२ में बनी अमरीकी काल्पनिक विज्ञान पर आधारित फ़िल्म है जिसमे एडगर राइस बरोज द्वारा लिखी "बर्सूम" शृंखला के मुख्य किरदार जॉन कार्टर को पहली बार बड़े पर्दे पर लाया गया है।

पूर्व कांफेडरेट कैप्टन जॉन कार्टर अनजान तरीके से मंगल पर पहुँच जाता है जहा व मंगल (बार्सूम) की भिन्न प्रजातियों में चल रहे युद्ध का हिस्सा बन जाता है। कार्टर बार्सूम और उसकी जनता को बचने का ज़िम्मा खुद पर लेलेता है।

फ़िल्म को ९ मार्च २०१२ को भारत सहित विश्वभर में रिलीज़ किया गया है।

फ़िल्म की शुरुआत जॉन कार्टर (टेलर कित्स्च) की अकाल मृत्यु, जो पूर्व अमरीकी गृह युद्ध की सेना का कप्तान था और उसके भांजे एडगर राइस बरोज (एड) के उसके अंतिम संस्कार पर आगमन से होती है। कार्टर के निर्देशानुसार उसका शारीर एक मकबरे में रखा जाता है जो भीतर से बंद है; उसका वकील कार्टर की निजी डायरी एड को पढ़ने के लिए देता है, इस उम्मीद में की वह कार्टर की मौत की वजह जान सके। उसमें कार्टर एड से कहता है जब वह एक दूकान में सोने के टुकड़े के बदले सामान खरीदने की कोशिश कर रहा था तब उसे कर्नल पॉवेल ने बंदी बना लिया और उसके सैन्य अनुभव की मदद मांगी। कार्टर ने मना कर दिया और भाग निकलने में कामियाब रहा परन्तु वह और पॉवेल अंततः एक गुफ़ा में पहुँच गए, वह गुफ़ा जिसे कार्टर लंबे समय से तलाश रहा था। एक थर्ण वहां प्रकट होकर उस पर हमला कर देता है परन्तु कार्टर उसे मार देता है और उसके गले में लटके तंगे की मदद से बिना जाने बार्सूम (मंगल) पहुँच जाता है। बर्सूम पर अपनी हड्डियों के अलग घनत्व व ग्रह के कम गुरुत्वाकर्षण के चलते वह लंबी छलांगे व ताकद्वर मुक्के मारने में सक्षम होता है। वहां उसे थार्क्स और उनका जेडाक (मुखिया) तार्स तार्कास बंदी बना लेते हैं।

