स्पुटनिक

स्पुटनिक (रूसी: Спутник) जिसका शाब्दिक अर्थ है "यात्रा का साथी", सोवियत संघ का प्रथम उपग्रह कार्यक्रम था। इस कार्यक्रम के अंतर्गत ४ अक्टूबर, १९५७ के बाद से पाँच उपग्रह अंतरिक्ष में भेजे गए। स्पुटनिक १ विश्व का सर्वप्रथम मानव निर्मित उपग्रह था।

स्पुटनिक के प्रक्षेपण के बाद संयुक्त राज्य अमेरिका द्वारा भी अंतरिक्ष में उपग्रह प्रक्षेपित करने के प्रयास किए गए, लेकिन अमेरिका को भारी असफलता ही मिली जब अमेरिका की प्रारंभिक दो परियोजनएँ, एक्स्प्लोरर १, प्रोजेक्ट स्कोर और कुरियर १बी विफल हो गए। स्पुतनिक संकट के चलते अग्रिम शोध योजना संस्था (जिसका नाम १९७२ में रक्षा अग्रिम शोध योजना संस्था रखा गया): डार्पा और नासा का गठन किया गया और अमेरिकी सरकार द्वारा वैज्ञानिक शोध और शिक्षण पर व्यय बढा़या गया।

