बर्न कैन्टन

बर्न कैन्टन () स्विट्ज़रलैंड के मध्य-पश्चिम भाग में स्थित एक कैन्टन (प्रान्त से मिलता-जुलता प्रशासनिक विभाग) है। यह क्षेत्रफल और जनसंख्या दोनो के हिसाब से स्विट्ज़रलैंड का दूसरा सबसे बड़ा कैन्टन है। हालाँकि अधिकतर स्विस कैन्टोनों एकभाषीय होते हैं, बर्न कैन्टन में जर्मन और फ़्रान्सीसी दोनों प्रचलित हैं। बर्न कैन्टन सन् १३५३ में स्विस परिसंघ का हिस्सा बना था। १८१५ से १९७९ यह स्विट्ज़रलैंड की सबसे बड़ी कैन्टन थी लेकिन १९७९ में जूरा कैन्टन के इलाक़े इससे अलग होकर एक नई कैन्टन में गठित हो गए।

