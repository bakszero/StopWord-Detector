स्वामी शुकदेवानन्द स्नातकोत्तर महाविद्यालय

स्वामी शुकदेवानन्द स्नातकोत्तर महाविद्यालय (अंग्रेजी:S.S.P.G. College) भारत में उत्तर प्रदेश के जिला शाहजहाँपुर का एक ऐसा उल्लेखनीय शिक्षा संस्थान है जिसने स्व-वित्तपोषित परियोजना के सहारे उन्नति की। रुहेलखण्ड विश्वविद्यालय, बरेली से सम्बद्ध यह महाविद्यालय शाहजहाँपुर नगर में दिल्ली लखनऊ राजमार्ग के समीप मुमुक्षु आश्रम परिसर में स्थित है।

इस महाविद्यालय की स्थापना सन् 1964 में स्वामी शुकदेवानन्द सरस्वती ने अपनी मृत्यु से केवल एक वर्ष पूर्व की थी। सन् 1965 में स्वामीजी के निधन के पश्चात् इसका नामकरण इसके संस्थापक के नाम पर ही स्वामी शुकदेवानन्द स्नातकोत्तर महाविद्यालय कर दिया गया। वैसे इसे एस॰एस॰पी॰जी॰ कॉलेज के संक्षिप्त नाम से भी जाना जाता है।

सन् 1964 में स्थापना के एक वर्ष बाद 1965 में केवल बी॰एड॰ की कक्षाओं के साथ इस विद्यालय की शुरुआत हुई थी। उस समय बी॰एड॰ की कक्षाओं के लिये ही सरकार द्वारा अनुमति मिली थी। बाद में स्व-वित्तपोषित परियोजना के माध्यम से यह विद्यालय उत्तरोत्तर प्रगति करता गया।

कला, विज्ञान, वाणिज्य और शिक्षा संकाय के अलावा इस विद्यालय में कम्प्यूटर साइंस की शिक्षा भी दी जाती है। प्राचार्य, आचार्य, प्रवक्ता व अन्य सहकर्मियों के समर्पण भाव से काम करने के कारण इस संस्थान ने शिक्षा के क्षेत्र में गुणवत्ता के साथ कभी समझौता नहीं किया। और उसी के चलते आज इस मुकाम तक पहुँचा है।
इस महाविद्यालय में कला, विज्ञान, वाणिज्य और शिक्षा संकाय के अलावा कम्प्यूटर साइंस, प्रबन्धन व प्रशिक्षण के निम्न संकाय हैं:
बी॰ए॰ 
बी॰एससी॰ (बायोग्रुप)
एम॰कॉम॰ 
बी॰एड॰
एम॰एड॰ 
बी॰सी॰ए॰
पी॰जी॰डी॰सी॰ए॰ 
बी॰बी॰ए॰

