ट्विंकल खन्ना

ट्विंकल खन्ना भूतपूर्व भारतीय अभिनेत्री हैं। "बरसात" से उनका फिल्मी करियर शुरू हुआ। वो बॉबी देओल की भी पहली फिल्म थी। फिर वो "जान" में अजय देवगन के साथ दिखीं। उन्होंने फ़िल्मफ़ेयर महिला प्रथम अभिनय पुरस्कार भी जीता। अगली फिल्म "दिल तेरा दीवाना" थी। 1997 में वह फिर से अजय के साथ "इतिहास" में नजर आयी। 1998 में उनकी सलमान खान के साथ "जब प्यार किसी से होता है" प्रदर्शित हुई। 1999 में "इन्टरनेशनल खिलाड़ी" में वो अपने भविष्य के पति अक्षय कुमार के साथ दिखीं। उनकी उस साल एक फिल्म "ज़ुल्मी" भी आई। इसी साल वो एक तेलुगू फिल्म "सीनू" में दग्गुबती वेंकटेश के साथ नजर आई। "बादशाह", "जोरू का गुलाम" और "जोड़ी नम्बर वन" उनकी अन्य सफल फिल्में रही। 
ट्विंकल खन्ना राजेश खन्ना और डिम्पल कपाड़िया की बड़ी बेटी है। उनकी छोटी बहन रिंकी खन्ना भी अभिनेत्री रह चुकी है। उनकी मौसी सिम्पल कपाड़िया है। अक्षय कुमार ने उनके साथ 17 जनवरी 2001 को शादी की। साथ में उनके पास एक बेटा, आरव और एक बेटी, नातारा है। 

