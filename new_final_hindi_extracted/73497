2017 सेंट पीटर्सबर्ग मेट्रो में हमला

सेंट पीटर्सबर्ग मेट्रो में धमाका 3 अप्रैल 2017 को सेंट पीटर्सबर्ग स्टेशन में हुआ। "सेनाया प्लोसचाड" और "टेक्नोलोजीचेस्की" स्टेशन के मध्य धमाका किया गया था, जिसमें आधिकारिक रूप से 9 लोगों की मौत हो गई। इस धमाके से लगभग 50 लोग घायल हो गए। इन घायलों में 2 लोगों की बाद में मौत हो गई। विस्फोटक उपकरण को एक बैग में रखा गया था। इसी के साथ एक अन्य मेट्रो स्टेशन में भी एक विस्फोटक उपकरण मिला था, जिसे निसक्रिय भी कर दिया गया।
3 अप्रैल 2017 को सेंट पीटर्सबर्ग में 14:40 बजे ट्रेन में अचानक धमाका हुआ। इस दौरान ट्रेन मेट्रो "टेक्नोलोजीचेस्की" और "सेनाया प्लोसचाड" स्टेशन के मध्य था। 

विस्फोट के बारे में पता चलने के बाद उसके आसपास के सभी स्टेशनों को बंद कर दिया गया। इसमें "नेवस्की प्रोस्पेक्ट", "मायकोव्स्कावा", "प्लोसचाड वोस्स्तनिया" आदि हैं। अन्य स्टेशनों को भी बंद कर दिया गया। राज्यपाल "जॉर्जी पोल्तव्चेंकों" ने आपातकाल की स्थिति को संभालते हुए यह आदेश दिया था।

एनटीवी के अनुसार, विस्फोट में 9 लोगों की मौत हो गई और 20 से अधिक घायल हो गए। बाद में मिली सूचना के अनुसार घायलों की संख्या 45 से अधिक हो गई। घायलों में से दो लोगों की बाद में मौत हो गई। इस कारण मरने वालों की संख्या भी 9 से बढ़ कर 11 हो गई।

