ऑटो एक्सपो

ऑटो एक्सपो (वाहन प्रदर्शनी) भारत की राजधानी दिल्ली में हर दो साल में आयोजित होने वाला एक व्यापार मेला हैं। इसका आयोजन नई दिल्ली के प्रगति मैदान में होंता है। शंघाई मोटर शो के बाद यह एशिया का दूसरा सबसे बड़ा वाहन व्यापार मेला है। मेले का आयोजन ऑटोमोटिव कम्पोनेण्ट मैन्युफैक्चरर्स एसोसिएशन (एक्मा), भारतीय ऑटोमोबाइल निर्माता संघ (सियाम) और कॉन्फेडरेशन ऑफ़ इंडियन इंडस्ट्रीज (सीआईआई) मिल कर करते हैं।

१९८६ से लेकर अब तक ११ ऑटो एक्सपो भारत की राजधानी में आयोजित किये जा चुके हैं। 

पहली बार १२वाँ ऑटो एक्सपो का आयोजन नई दिल्ली के बजाय राष्ट्रीय राजधानी क्षेत्र के औद्योगिक नगर ग्रेटर नोएडा में किया गया।

भारतीय वाहन उद्योग का सबसे बड़ा आयोजन नौंवाँ "ऑटो एक्सपो" (वाहन प्रदर्शनी) दिल्ली में हुआ था। भारत दुपहिया वाहनों की खपत में दुनिया का दूसरा सबसे बड़ा बाजार है। १२ हजार वर्गमीटर में ऑटो एक्सपो का आयोजन हुआ था। इस मेले में ऑटोमोबाइल उद्योग से जुड़ी २००० कम्पनियों ने हिस्सा लिया। इसमें ६० प्रतिशत भारतीय और ४० प्रतिशत विदेशी भागीदारी थी। मेला १७ जनवरी २००८ तक चला था। भारत के ऑटोमोबाइल उद्योग की प्रगति के प्रतीक ऑटो एक्सपो के नौवें संस्करण में विभिन्न वर्गों में ३० नये वाहनों को उतारा गया था।

प्रगति मैदान दिल्ली के बजाय इस बार १२वाँ ऑटो एक्सपो ५ फ़रवरी से ११ फ़रवरी २०१४ तक ग्रेटर नोएडा में आयोजित किया गया। इसमें मारुति सुज़ुकी सिलैरियो, मारुति सुज़ुकी वाईएल7 (ए-विण्ड कॉन्सेप्ट), शेवरले बीट फेसलिफ्ट, मारुति स्विफ्ट फेसलिफ्ट, डैटसन गो, हॉण्डा जाज़ और अबार्थ पुण्टो जैसी अनेक नयी कारों के मॉडल प्रदर्शित किये गये।

इन कारों के अलावा इस ऑटो एक्सपो में दर्शकों को ट्रम्फ मोटरसाइकिल जैसे कई दुपहिया वाहनों के भी कई मॉडल देखने को मिले।. देश-विदेश के वाहनों की यह प्रदर्शनी आम जनता के लिये 7 से 11 फरबरी 2014 तक चली।

ऑटो एक्सपो में टू-व्हीलर्स सेग्मेण्ट में 9 इण्डियन और 3 ग्लोबल मॉडल लॉन्च हुए। इसी प्रकार कार और यूवी सेग्मेंट में 25 इण्डियन और 15 ग्लोबल मॉडल लॉन्च की गयीं। कामर्शियल व्हीकल में भी शानदार तकनीक और डिजाइन का प्रदर्शन करते हुए 9 इण्डियन और 8 ग्लोबल मॉडल लॉन्च किये गये।


