2016 इस्तांबुल अतातुर्क हवाईअड्डा हमला

2016 का इस्तांबुल अतातुर्क हवाईअड्डा हमला 28 जून 2016 को हुआ था। जिसमें 42 लोगों की मौत हो गई और 239 लोग घायल हो गए। इसमें से 6 लोग गंभीर रूप से घायल हुए हैं। इस्तांबुल में 2016 से इससे पहले भी तीन आतंकी हमलों का शिकार हो चुका है। इसमें जनवरी में हुए आत्मघाती हमला और मार्च में भी इसी तरह का हमला हुआ था, जिसमें इराक और सीरिया के आतंकियों के हाथ होने का शक है। जून में इससे पहले एक कार को बम से उड़ा कर हमला किया गया था।

इस्तांबुल के स्थानीय समय के अनुसार रात को 11 बजे से कुछ समय पहले दो लोग सुरक्षा चौकी के पास एक्स-रे स्कैनर तक आए और गोली चलाना शुरू कर दिया। इसके बाद वहाँ के पुलिस अधिकारियों ने भी जवाबी हमला किया। इसके बाद उन आतंकियों ने उन पर बम विस्फोट कर दिया।

सुरक्षा कैमरे के वीडियो के अनुसार उनमें से एक हमलावर का कद 80 फीट था, जिसने अपने आप को बम से उड़ा दिया। सीसीटीवी का यह वीडियो पास में ही कुछ लोगों ने देखा। इस हमले के बाद सौ से अधिक यात्री इधर उधर छिप गए थे। दो हमलावरों ने अपने आप को बम से उड़ा लिया और तीसरे को सुरक्षाकर्मियों ने मार गिराया।

इसमें कुल मरने वालों की संख्या 41 है। सबसे अधिक मरने वाले 29 लोग तुर्की नागरिक थे। इसमें और आठ अन्य देशों के नागरिक भी शामिल हैं।
प्रधानमंत्री बिनाली यिलदिरिम ने हमले का आरोप इस्लामिक स्टेट ऑफ़ इराक एंड सीरिया पर लगाया है, लेकिन आईएसआईएस ने इसकी जिम्मेदारी नहीं ली है।
