आदिल खान

आदिल खान पंजाबी /पख्तून वंश के एक नॉर्वेजियाई नर्तक और अभिनेता हैं। आदिल, नॉर्वे में तब एक ‘सेलिब्रिटी’ बन गये जब वह दांसेफेबेर जीते।
दांसेफेबेर एक नृत्य प्रतियोगिता कार्यक्रम था जिसे टीवी नोर्गे नामक एक नॉर्वेजियाई टीवी चैनल ने आयोजित किया था। दांसेफेबेर " सो यू थिंक यू कैन डांस " ("So You Think You Can Dance") नामक अमेरिकी कार्यक्रम का नॉर्वेजियाई संस्करण था। यह एक कार्यक्रम था जिसे अमेरिकी चैनल फॉक्स टीवी द्वारा प्रस्तुत किया गया था।

आदिल खान, ३ फ़रवरी १९८३ को नॉर्वे की राजधानी ओस्लो में पैदा हुए. आदिल के पिता पाकिस्तानी थथाल-राजपूत जाति से संबद्ध हैं जबकि, उनकी मां पख्तूनों के दुर्रानी क़बीले से संबंध रखती हैं। आदिल दिया नाम की नॉर्वेजियाई गायक, संगीतकार, फिल्म निर्माता और मानवाधिकार कार्यकर्ता के छोटे भाई हैं।

आदिल एक कलाप्रेमी परिवार से संबंध रखते हैं। आदिल के बचपन से ही उनके पिता नॉर्वे में सांस्कृतिक गतिविधियों का आयोजन करते रहे थे, उन्होंने भारतीय शास्त्रीय संगीत को नॉर्वे में लोकप्रिय बनाने के लिए बहुत अधिक काम किया है। संगीत और कला में अपने पिता की गतिविधियों की वजह से आदिल ने अपनी बहन दिया की तरह बहुत कम उम्र से ही संगीत सीखना शुरू कर दिया था, हालांकि आदिल ने अपनी यह संगीत शिक्षा बीच में ही छोड़ दी, लेकिन संगीत की यह प्रारंभिक शिक्षा बाद में उनके रंगमंच (म्यूज़िकल थिएटर) के कैरियर में उनके बहुत काम आई।
२००९ में आदिल खान को अमेरिकी राष्ट्रपति बराक ओबामा की बहन ऑम ओबामा के लिए माइकल जैक्सन का प्रसिद्ध गाना "मैन इन दा मिरर" ("Man In the Mirror") गाने का मौका मिला। यह कार्यक्रम "एन आर के" टीवी द्वारा अफ्रीका के लिए पैसा इकट्ठा करने के अभियान के तहत आयोजित किया गया था।
१९९७ में ब्रेक डांस आदिल को इतना भाया कि उन्होंने सब कुछ छोड़ कर अपना पूरा ध्यान इस नृत्य पर ही केन्द्रित कर दिया। १९९९ में उन्होंने अपने दोस्तों के साथ "फ्लोर नाइट्स" ("Floor Knights") नामक एक नृत्य मंडली का गठन किया। आदिल डेनमार्क की राजधानी कोपेनहेगन में भी रहे हैं, जहां वह एक बहुत प्रसिद्ध नृत्य मंडली "नैचुरल इफेक्ट्स" ("Natural Effects") के सदस्य थे। आदिल ने नॉर्वे और विदेश में कई नृत्य प्रतियोगितायें जीती हैं, जैसे ""बी-बॉय रम्बल 1999"" (नार्वे चैम्पियनशिप), ""स्कैंडेनेवियन बैटल ऑफ़ द इयर 2001"" (स्कैंडिनेवियाई चैम्पियनशिप) और माल्मो में ""टाइम 2 बैटल"" (स्कैंडिनेवियाई चैम्पियनशिप). लेकिन उनकी असली सफलता 2006 में आई जब वह नॉर्वेजियाई राष्ट्रीय नृत्य प्रतियोगिता दांसेफेबेर जीते। इस जीत ने आदिल को एक राष्ट्रीय सेलिब्रिटी का दर्जा दे दिया। आदिल अपने नृत्य कौशल में अधिक सुधार करना चाहते थे, इसलिए दांसेफेबेर जीतने के बाद, वह लॉस एंजिल्स चले गए जहां वह क्वेस्ट क्रू (अमेरिका के सर्वश्रेष्ठ नृत्य क्रू के तीसरे सत्र के विजेता) के सदस्य थे।

"दांसेफेबेर" ("Dansefeber") की जीत से मिली लोकप्रियता के कारण आदिल खान को नॉर्वे के बड़े थिएटरों से अभिनय के लिए पेशकश आना शुरू हो गईं। लेकिन उनके अभिनय की शुरुआत "बर्नार्डो" के रूप में "वेस्ट साइड स्टोरी" में हुई। इसके तुरंत बाद, आदिल लॉस एंजिल्स चले गए। लेकिन नॉर्वे से आने वाली अभिनय की पेशकशों ने यहाँ भी उनका पीछा किया। जिसकी वजह से वह २००७ में नॉर्वे वापस चले गए। नॉर्वे वापसी के बाद उन्हों ने पहले जिस नाटक में भाग लिया उस का नाम "दी नुत क्रेच्कर" था। इस में उन्होंने मुख्य भूमिका निभाई۔ बाद में उन्होंने और अधिक नाटकों में भाग लिया। "दी जंगले बुक" नामक नाटक में आदिल को "मोगली" की भूमिका के लिए बहुत प्रशंसा मिली और उन्हें सबसे अच्छे पुरुष भूमिका की श्रेणी में हेद्दा पुरस्कार ("Hedda Award") के लिए नामित किया गया। आदिल नॉर्वे में अब तक सबसे कम उम्र के अभिनेता हैं जिन्हें इस प्रतिष्ठित थिएटर पुरस्कार के लिए नामित किया गया हैं।

२०११ में आदिल खान को नॉर्वेजियाई प्रतिभा ("NORSKE Talenter") की चौथी श्रृंखला में एक निर्णेता के रूप में भाग लिया।
नॉर्वेजियाई प्रतिभा "गॉट टेलेंट सीरीज़" ("Got Talent series") का नॉर्वेजियाई संस्करण है। यह एक प्रतिभा खोज कार्यक्रम है जहां सभी उम्र के गायक, नर्तक, जादूगर, हास्य कलाकार और अन्य कलाकार एक निर्दिष्ट पुरस्कार के लिए आपस में प्रतिस्पर्धा करते हैं। आदिल विदेशी पृष्ठभूमि के पहले ऐसे व्यक्ति हैं जो नॉर्वेजियाई रियलिटी शो पर एक निर्णेता के रूप में काम कर रहे हैं।


