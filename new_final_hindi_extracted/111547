करमा (वृक्ष)

करमा (Haldina cordifolia या Adina cordifolia) एक वृक्ष है जो रुबिआसी (Rubiaceae) कुल का है। यह भारतीय उपमहाद्वीप, चीन, वियतनाम आदि में पाया जाता है। इसका पेड़ २० मीटर से भी ऊँचा हो सकता है। इसके फूल गोल-गोल होते हैं। यह पतझड़ वाला वृक्ष है। इसकी छाल एन्टिसेप्टिक होती है, तना सफेदी लिये हुए होता है, पत्तियाँ लगभग वृत्ताकार होती हैं, लकड़ी पीलापन लिये हुए होती है। करमा नृत्य में इसकी टहनियों को हाथ में लेकर नृतक नृत्य करते हैं।

