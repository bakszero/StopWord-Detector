पनवेल

पनवेल (मराठी: पनवेल) महाराष्ट्र राज्य के अन्तर्गत आने वाले रायगड़ जिले में एक नगरपालिका क्षेत्र है। पनवेल को कोंकण प्रादेशिक क्षेत्र का प्रवेशद्वार भी माना जाता है। इसकी सीमा नवी मुंबई से लगी है, जो कि थाने की सीमा से सटा है। पनवेल मुंबई पुणे द्रुतगामी मार्ग पर स्थित है। मुंबई से इसकी दुरी 21 किमी है। 

गादी नदी के किनारे बसा है पनवेल (गादी नदी ही बाद में पनवेल क्रीक में परिवर्तित हो जाती है)।

 India census, पनवेल की अबादी 204,336 थी। जिसमें पुरुषो का प्रतिशत 53 और महिलाओं का 47 था। पनवेल की औसत साक्षरता 78 प्रतिशत था, जो कि राष्ट्रिय औसत 59.5% से ऊँचा है। पनवेल में 13 % जनसंख्या 6 वर्ष से नीचे थी, पुरुष साक्षरता 81% तथा महिला साक्षरता 74 % है।

पनवेल रायगड़ का सबसे विकसित तथा अधिक जनसंख्या वाला शहरी क्षेत्र है। पनवेल शहर पनवेल तालुका का मुख्यालय है, जिसमें लगभग 1000 गांव आते हैं। पनवेल क्षेत्र के विकास और रखरखाव के लिये जिम्मेदार दो संस्था है एक पनवेल म्युनिसीपल कार्पोरेशन (पी एम सी) और सिडको (सिटी एण्ड अर्बन डेव्प्लपमेन्ट कार्पोरेशन)। पनवेल के अंतर्गत आनेवाले गांव और ग्रामीण क्षेत्र रायगड़ जिला परिषद द्वारा शासित होते है।

