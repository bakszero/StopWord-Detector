व्यावसायिक शिक्षा

'जन‍ शिक्षण संस्‍थान (जेएसएस)' भारत सरकार के मानव संसाधन विकास मंत्रालय के स्कूल शिक्षा एवं साक्षरता विभाग द्वारा प्रायोजित है। इसका उद्देश्य 15 साल से 35 साल तक के युवाओं को अनौपचारिक व्यावसायिक प्रशिक्षण प्रदान करके स्वावलंबी बनाना है। 
इस संगठन का कार्य शहरी / ग्रामीण जनसंख्‍या, विशेषकर नए साक्षरों, अर्ध साक्षर, अनु. जाति, अनु. जनजाति, महिला और बालिकाओं, झुग्‍गी - झोंपडियों के निवासियों, प्रवासी कामगारों आदि के लिए सामाजिक आर्थिक रूप से पिछड़े और शैक्षिक रूप से अलाभ प्राप्‍त समूहों के लिए शैक्षिक, व्‍यावसायिक और व्‍यावसायिक विकास करना है। 
वर्तमान में देश में 221 जेएसएस हैं, जहां असंख्‍य व्‍यावसायिक कार्यक्रम चलाए जा रहे हैं। विभिन्न प्रशिक्षणों के लिए अलग-अलग अवधि होती है। लगभग 380 व्‍यावसायिक पाठ्यक्रम इन संस्‍थानों द्वारा प्रस्‍तावित किए जाते हैं। ट्रेड/पाठ्यक्रम जिनके लिए प्रशिक्षण दिए जाते हैं, उनमें कटाई, सिलाई और परिधान बनाना, बुनाई और कढ़ाई, सौन्‍दर्य वर्द्धन और स्‍वास्‍थ्‍य देखभाल, हस्‍तशिल्‍प, कला, चित्रांकन और चित्रकारी, इलेक्‍ट्रोनिक, बेल्डिंग, मोबाइल फोन रिपेयरिंग, आटोमोबाइल्स, मधुमक्खी पालन, मशरूम उत्पादन, फूलों की खेती, कृमि खाद, आदि शामिल हैं। 
सालाना लगभग 17 लाख युवा विभिन्न ट्रेडों में प्रशिक्षण प्राप्त करते हैं। 
जन शिक्षण संस्थान बोकारो ने मिट्टी की डिजाइनर टाइल्स निर्माण का अपने किस्म का अनूठा कोर्स चला रखा है। इसके साथ ही भिक्षाटन करके जीवन-यापन करने वालों को हुनरमंद बनाकर उन्हें स्वावलंबी बनाने का महत्वाकांक्षी अभियान शुरू किया गया है। 
अन्य जन शिक्षण संस्थान भी खासतौर से दक्षिण भारत के संस्थान अनूठे कार्यक्रम चलाकर समाज के अंतिम जन को स्वावलंबी बनाने के अभियान में जुटे हैं।
