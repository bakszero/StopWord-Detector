प्रिंसिपिया

प्रिन्सिपिया या 'फिलासफी नेचुरालिस् प्रिंसिपिया मैथेमैटिका' (Philosophiæ Naturalis Principia Mathematica / प्राकृतिक दर्शन के गणितीय सिद्धान्त) महान वैज्ञानिक आइजक न्यूटन द्वारा रचित ग्रन्थ है। यह लैटिन भाषा में है और तीन भागों में है। इसका सर्वप्रथम प्रकाशन ५ जुलाई १६८७ को हुआ था। इसी ग्रन्थ में न्यूटन के गति के नियम, न्यूटन का सार्वत्रिक गुरुत्वाकर्षण का नियम और केप्लर के ग्रहीय गति के नियमों की उपपत्ति दी गयी थी। प्रिंसपिया को विज्ञान के इतिहास के सर्वाधिक महत्वपूर्ण ग्रन्थों में गिना जाता है।
