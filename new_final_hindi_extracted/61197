काणकोण

काणकोण भारत के गोवा राज्य के दक्षिण गोवा जिले में स्थित एक कस्बा और नगर पालिका है। काणकोण तालुक में पटनेम, चौडी, पोइनगुइनिम, लोलिए, अगोण्डा और गौमडोंग्रे जैसे स्थान समाहित हैं। चौडी इस तालुक का मुख्यालय और सबसे विकसित कस्बा है। प्रसिद्ध पालोलेम तट इस तालुक में स्थित है।

काणकोण का एतिहासिक नाम "कणवपुर" है।

काणकोण 15.02°N 74.02°E के निर्देशांको पर स्थित है। इसकी औसत ऊँचाई 10 मीटर (33 फ़ुट) है। काणकोण, गोवा का सबसे दक्षिणी तालुक है।

भारत की 2001 की जनगणना के अनुसार, काणवपुर की जनसंख्या 11,900 है। कुल जनसंख्या में पुरुष 52%, और महिलाएँ 48% हैं। यहाँ की औसत साक्षरता दर 72% है जो राष्ट्रीय साक्षरता दर 59.5% से अधिक है जिसमें से पुरुष साक्षरता दर 78% और महिला साक्षरता दर 66% है। 10% लोग 0-6 वर्ष आयुवर्ग के हैं।

कोंकणी और मराठी के अतिरिक्त कन्नड़ भी यहाँ कुछ लोगो द्वारा बोली जाती है।
