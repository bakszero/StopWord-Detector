बिओबिओ नदी

बिओबिओ नदी (स्पेनी: "Río Bíobío") चिली की दूसरी सबसे लम्बी नदी है। यह नदी गालीतुए इकाल्मा झील और एण्डीज़ पर्वतों से आरम्भ होकर ३८० किमी की यात्रा तय करने के बाद प्रशान्त महासागर के किनारे स्थित अराउको खाड़ी में गिरती है। 

इस नदी की दो सहायक नदिया मलेको नदी और लाजा नदी हैं। इस नदी का डेल्टा चिली में, लोआ जलोत्सारण क्षेत्र और बेकर नदी के बाद सबसे बड़ा है। यह चिली की सबसे चौड़ी नदी भी है और इसकी चौड़ाई १ किमी तक है। कॉन्सेप्सिओन इस नदी के मार्ग में पड़ने वाला चिली का एक प्रमुख नगर है जहां इस नदी पर चार पुल बने हुए हैं।

