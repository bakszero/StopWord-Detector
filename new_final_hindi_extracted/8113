डॅल्टा एयरलाइन्स

डेल्टा एयर लाइन्स, इंक () संयुक्त राज्य अमेरिका में आधारित एक प्रमुख एयरलाइन है जिसका मुख्यालय अटलांटा, जॉर्जिया में है। एयरलाइन एक विस्तृत घरेलू और अंतरराष्ट्रीय नेटवर्क संचालित करती है और अंटार्कटिका को छोड़कर सभी महाद्वीपों में सर्विस करती है। डेल्टा और उसकी सहायक कंपनिया हर दिन 4000 उड़ानों से अधिक संचालित करती हैं।
डेल्टा एयरलाइन्स एक बृहद अमेरिकन एयरलाइन्स है जिसका मुख्यालय अटलांटा जोर्जिया में है। यह एयरलाइन्स ६ महाद्वीपों के लिए अपनी घरेलू एवं अंतर्राष्ट्रीय चैन के द्वारा सेवा प्रदान करती है। डेल्टा एयरलाइन्स तथा इसकी अन्य सहयोगी इकाइयाँ प्रतिदिन ५००० उड़ानों का सञ्चालन करती हैं तथा इसमें लगभग ८०,००० कर्मचारी कार्य करते हैं। डेल्टा अपने यात्रियों के मनोरंजन एवं अन्य आवश्यकताओं की आपूर्ति के लिए विभिन्न सुविधाएँ उपलब्ध करवाती है।
डेल्टा एयरलाइन का प्रारंभ हफ़ डलंड डस्टर के रूप में हुआ था जिसनें मैकॉन जोर्जिया में ३० मई १९२४ को हुए एरियल क्रॉप डस्टिंग सञ्चालन में भाग लिया। सन १९२५ में यह कंपनी मोनरो लुसिआना में प्रतिस्थापित कर दी गयी। इसके प्रारंभिक डायरेक्टरों में से एक नें इसे १३ सितम्बर १९२८ को खरीद लिया तथा इसका नाम डेल्टा एयर सर्विस कर दिया। १९२९ के अंत तक इसनें यात्री सेवा प्रदान करना शुरू कर दिया। इसमें एक यात्री उस स्थान पर बैठ जाया करता था जहाँ पर सामान्य तौर से उर्वरक रखे जाते थे। इसके प्रारंभिक मार्ग दक्षिणी पूर्वी राज्यों में से थे।
बाद में डेल्टा में नए नए मार्गों तथा अन्य एयरलाइन्स के विलयन के साथ वृद्धि होने लगी। सन १९६० में इसनें प्रोपेलर प्लेन्स को जेट से बदल दिया।
डेल्टा का कॉर्पोरेट मुख्यालय, अटलांटा शहर की सीमा में हीं, एक कॉर्पोरेट कैंपस में हर्ट्सफील्ड जैकसन अटलांटा इंटरनेशनल एअरपोर्ट की उत्तरी परिधि पर स्थित है। यह स्थान सन १९४१ से डेल्टा का मुख्यालय है, जबसे कंपनी नें अपना ऑफिस मोनरो लुसिआना से ग्रेटर अटलांटा में प्रतिस्थापित कर दिया। 
डेल्टा एयरलाइन्स प्रतिदिन ४,९३२ उड़ानों का सञ्चालन करती है वहीँ डेल्टा कनेक्शन प्रतिदिन २,५३३ दैनिक उड़ानों का सञ्चालन करती है। डेल्टा एयरलाइन्स अपने प्रकार की ऐसी एयरलाइन्स में से एक है जो की मानवों द्वारा रहन सहन के लिए प्रयोग किये जाने वाले सभी ६ महाद्वीपों पर अपनी सेवाओं का सञ्चालन करती है।
डेल्टा विमान सेवा किसी भी विमान सेवा से ज्यादा बोइंग ७५७ विमान रखने वाली विमान सेवा है। जनवरी २०१३ के आकड़ों के अनुसार डेल्टा एयरबस, बोइंग तथा मैकडोनेल डगलस द्वारा निर्मित किये गए ७०० से अधिक एयर क्राफ्ट्स का सञ्चालन करती है। यह कैरिअर सेवा यू-एस की किसी भी एयरलाइन सेवा से बड़े बोइंग ७५७, बोइंग ७६७ एवं एयरबस ए३३० बेड़े का सञ्चालन करती है।
५ अगस्त २००८ को डेल्टा नें घोषणा की कि यह अपने विमानों पर एयरसेल मोबाइल ब्रॉड बैंड नेटवर्क स्थापित करेगी ताकि इसके यात्रियों को उनकी वाई - फाई सुविधा वाली डिवाइसों, जैसे की लैपटॉप, स्मार्टफोन एवं पी-डी-ए आदि पर इन्टरनेट एक्सेस करने की सुविधा मिल सके। हालंकि यह सेवा पहले कुछ एक विमानों के लिए ही शुरू की गयी थी पर बाद में इसे सभी विमानों के लिए शुरू कर दिया गया। आज डेल्टा अपने यात्रियों को वाई – फाई सुविधा प्रदान करने वाली सबसे बड़ी विमान सेवा है।

कुछ एक विमानों को छोड़ कर सभी विमानों पर ऑडियो एवं विडियो से मनोरंजन की सुविधा उपलब्ध है। ऑन बोर्ड सुविधाओं में अच्छे भोजन एवं खाद्य पदार्थों की सेवाएँ भी प्रदान की जाती हैं। 
