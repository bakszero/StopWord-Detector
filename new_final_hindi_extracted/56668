उबदी

उबदी 
परिचय- उबदी म.प्र. के खरगोन जिला मुख्या. से पश्चिम में 15 किमी दूर ठीकरी मार्ग पर स्थित 1500 की आबादी और लगभग 370 परिवारों का गाँव है। यह लेवा पाटीदार समाज के 52 गाँवो में से एक पाटीदार बहुल गाँव है। यहां पर 130(घोषित) पाटीदार परिवार निवास करते है। इनके अलावा राजपूत,भील हरिजन आदि भी यहाँ निवासरत है। यहां अधिकतर लोगों का व्यवसाय किसानी है।
इतिहास - गाँव का इतिहास बहुत पुराना है। लगभग 200 वर्षों पूर्व गाँव को बसाया गया था। पहले गाँव में राजव्यवस्था का चलन था। तत्पश्चात उबदी को समीप के गांव नन्दगाँव की पंचायत में सम्मिलित किया गया। कालान्तर में सन् 1985 में यहाँ पहली बार चुनाव हुये। पहली बार हुए चुनाव में तीन गांव अकावल्या,अघावन और उबदी में सामुहिक रूप से सम्मिलित थे। इस चुनाव में सरपंच उबदी के प्रत्याशी नहार सिंह चौहान को चुना गया।

मानचित्र - गाँव के चारो ओर अन्य गाँव टेमला,नंदगाँव,अकावल्या,अघावण स्थित है।गाँव में रामजी,हनुमानजी,गायत्री माँ,कालिका माँ के मंदिर है। सम्पूर्ण गाँव हरियाली से परिपूर्ण है। वस्तुतः यह गांव पूर्णतः मध्य में स्थित है। यहां से आठों दिशाओं में बसे गाँवो में जाने के लिए मार्ग उपलब्ध है।

उपलब्धि- पानी व बिजली बचाने में गाँव पुरस्कृत हो चुका है। लगभग 85% घरों में गोबर गैस संयंत्र स्थापित है। संघ परिवार का विद्यालय सरस्वती शिशु मंदिर भी संचालित है।गाँव में अनेक प्रबुद्ध,संगठनों के पदाधिकारी व शास. सेवक निवास करते है। यहाँ संघ की शाखा 12 जन. 2015 से संचालित है।

उपहास- गाँव में राजनीति ने जड़ें जमाई है। कुछ समाजसेवी सेवा के नाम पर लोगो को पथभ्रष्ट कर रहे है। पूर्व सरपंच के भ्रष्टाचारी होने से गाँव का विकास नही हो पाया है। वर्तमान सरपंच प्रतिनिधि महिमाराम पाटीदार के कार्यकाल में गांव विकासाधीन है। संसाधनो से भरा गाँव फिर भी महत्वपुर्ण है।
