एल्विन टॉफ्लर

एल्विन टॉफ्लर(4 अक्टूबर, 1928 - 27 जून, 2016), एक अमेरिकी लेखक एवं भविष्यवादी थे। उनके द्वारा लिखित पुस्तक ‘फ्यूचर शॉक’ (Future Shock) बेस्टसेलर रही, जिसकी विश्व भर में 6 मिलियन से अधिक प्रतियां बिकीं। उनके लेखन में विशेष रूप से डिजिटल क्रांति एवं संचार क्रांति का विश्व समुदाय पर प्रभाव शामिल है। वे अपनी पुस्तकों में आधुनिक तकनीकी के बारे में चर्चा किये जाने के कारण प्रसिद्ध थे। उनकी अन्य प्रसिद्ध पुस्तकें ‘द थर्ड वेव’ (The Third Wave) व ‘पॉवरशिफ्ट’ (Powershift) हैं। 27 जून, 2016 को 87 वर्ष की आयु में लास एंजेल्स में उनका निधन हो गया।

