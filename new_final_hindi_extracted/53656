चांग ई-3

चांग ई-3 () चंद्रमा की सतह के अध्ययन हेतु चीनी राष्ट्रीय अंतरिक्ष प्रशासन द्वारा संचालित एक अंतरिक्ष मिशन है। चंद्रमा की सतह पर यह चीन का पहला रोवर मिशन है। चीनी चंद्र अन्वेषण कार्यक्रम के दूसरे चरण के अंतर्गत चांग ई-3 को 1 दिसम्बर 2013 को सफलतापूर्वक लॉन्च किया गया। 14 दिसम्बर 13:11 UTC को यह अंतरिक्ष यान चन्द्रमा की सतह पर उतरा।

अंतरिक्ष यान का नाम चीनी पौराणिक कथाओं में चंद्रमा की देवी "चांग" के ऊपर रखा गया है और यह चांग ई-1 एवं चांग ई-2 का अनुवर्ती है। चंद्र रोवर का नाम "युतु", जो की चीनी लोककथा के अनुसार चंद्रमा पर रहने वाला एक सफेद खरगोश है, एक ऑनलाइन सर्वेक्षण के ज़रिये चुना गया।

योजना के अनुसार रोवर दिसंबर के दूसरे हफ्ते में चन्द्र के उत्तरी गोलार्द्ध में उतरेगा। इस यान में छह पहियों वाला एक रोबॉटिक रोवर मौजूद है जिसका उद्देश्य चंद्रमा की सतह पर खनिज और धातुओं की मौजूदगी का पता लगाना है।

लैंडर एक्सट्रीम अल्ट्रावायलेट कैमरे सहित एक खगोलीय दूरबीन से लैस है।

