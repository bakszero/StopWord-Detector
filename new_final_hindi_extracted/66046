बम्बलेश्वरी देवी मंदिर

बम्बलेश्वरी देवी मंदिर छत्तीसगढ़ के राजनांदगाँव जिले के डोंगरगढ़ में स्थित है। यह मन्दिर एक पहाड़ी के ऊपर १६०० फुट की ऊँचाई पर स्थित है। पहाड़ी के शिखर पर स्थित मंदिर को 'बड़ी बम्बलेश्वरी मन्दिर' कहते हैं जबकि इस परिसर से आधा किमी दूर नीचे स्थित मंदिर को 'छोटी बम्बलेश्वरी मन्दिर' कहते हैं। क्वार मास की नौरात्रि और चैत्र मास की नवरात्रि को यहाँ दर्शन के लिये भारी भीड़ एकत्र होती है। नौरात्रि में यहाँ 'ज्योतिकलश' प्रकाशित किया जाता है।

