अधिकतम शक्ति-बिन्दु अनुसरण

अधिकतम शक्ति-बिन्दु अनुसरण (Maximum power point tracking (MPPT)) एक तकनीक है जिसका उपयोग ग्रिड से जुडे पवन टर्बाइनों एवं प्रकाशविद्युतीय सौर प्रणालियों में किया जाता है ताकि इनसे किसी समय अधिक से अधिक विद्युत शक्ति प्राप्त करके ग्रिड को दिया जा सके। 

प्रकाशविद्युतीय सौर ऊर्जा प्राप्त करके उसे कई प्रकार से उपयोग में लाया जा सकता है। इसमें से सबसे आधारभूत तरीका यह है कि कलेक्टर से प्राप्त वोल्टेज को इन्वर्टर को दिया जाता है जो इसे प्रत्यावर्ती धारा में बदलकर सीधे ग्रिड में डाल देता है। 

अधिकतम शक्ति बिन्दु अनुसरण की डिजाइन के लिये सोलर सेल का धारा-वोल्टता वैशिष्ट्य (I-V वक्र ; अथवा दूसरे शब्दों में, सोलर सेल का तुल्य परिपथ ) बहुत महत्वपूर्ण है। 
