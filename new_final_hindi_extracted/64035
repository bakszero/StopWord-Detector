बैटमैन: आरखम असायलम

बैटमैन: आरखम असायलम () कॉमिक्स पात्र बैटमैन पर आधारित एक्शन रोमांच वीडियो गेम है। यह प्लेस्टेशन ३, एक्सबॉक्स 360 और माइक्रोसॉफ्ट विंडोज के लिए रॉकस्टेडी स्टूडियो द्वारा विकसित किया गया और वार्नर ब्रदर्स इंटरएक्टिव एंटरटेनमेंट के साथ संयोजन में एडोस इंटरएक्टिव द्वारा प्रकाशित किया गया था। उत्तरी अमेरिका से शुरुआत कर यह 25 अगस्त, 2009 को कंसोलों के लिए दुनिया भर में जारी किया गया। माइक्रोसॉफ्ट विंडोज संस्करण 15 सितंबर 2009 को जारी किया गया था।

बैटमैन: आरखम असायलम अन्य पुरुष के नज़रिये से खेले जाने वाला एक्शन रोमांच गेम है। खिलाड़ी बैटमैन को आरखम असायलम में घुमते वक्त नियंत्रित करता है। आरखम असायलम एक द्वीप पर स्थित आपराधिक रूप से पागलों के लिए सुरक्षित सुविधा है। बैटमैन चल सकता, कूद सकता, झुक सकता है, ऊंचाइयों से ग्लाइड कर सकता है और हुक वाली बंदूक की मदद से उपर चढ़ सकता है।

खिलाड़ी, "डिटेक्टिव विजन" नामक एक दृश्य मोड का उपयोग कर सकते हैं जो खेल की दुनिया को नीले रंग का कर देता है, प्रासंगिक जानकारी प्रदान करता है और इंटरैक्टिव वस्तुओं को उजागर करता है, जैसे - ध्वंसशील दीवारों और हटाने योग्य ग्रेट्स, किसी क्षेत्र में दुश्मनों की संख्या, उनकी स्थिति और बैटमैन के प्रति उनकी जागरूकता। यही मोड पैरों के निशान का पीछा करने, गंधों को जांचने और पहेली को हल करने के लिए प्रयोग किया जाता है।

बैटमैन के पास कई तरह के उपकरण है जिनका लड़ाई और अन्य कई जगह में इस्तेमाल किया जा सकता है। बैटरैंग (बैटमैन और बूमरैंग को जोड़कर बनाया गया एक मिश्र शब्द) किसी को अचेत करने और दूरदराज के उपकरणों को चलाने के काम आता है। आगे जाकर एक रिमोट से चलने वाला बैटरैंग मिलता है जो फेंकने के बाद कंट्रोल भी किया जा सकता है। एक्सप्लोसिव जेल एक जेल है जो विस्फोट कर सकता है। बैटक्लॉ एक हुक वाला उपकरण है जिससे दूरदराज के चीज़ो और दुश्मनों के खिलाफ इस्तेमाल किया जा सकता है।

बैटमैन: आरखम असायलम एक काल्पनिक आरखम असायलम में सेट किया गया है। आरखम असायलम गोथम सिटी के किनारे पर आरखम द्वीप पर स्थित पागलखाना है जहाँ आपराधिक रूप से पागल सुपरविलेन रखे गए है। बैटमैन की दुनिया से कई सुपरविलेन गेम में है। मुख्य रूप से जोकर गेम का विलेन है। 

बैटमैन: आरखम असायलम व्यापक सकरात्मक आलोचनात्मक समीक्षाओं के साथ जारी हुआ था। गेम का गिनीज़ वर्ल्ड रिकॉर्ड्स में भी नाम दर्ज है कि सबसे अधिक समीक्षकों द्वारा प्रशंसित सुपरहीरो के उपर बनाया गया गेम।
