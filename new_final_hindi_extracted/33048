पर्ली पेनाईल पैप्युल्स

पर्ली पेनाईल पैप्युल्स (Pearly Penile Papules or PPP or Hirsuties papillaris genitalis), नर के शिश्न मुण्ड (Penis Glans) के कोरोना (Corona) की त्वचा पर दिखने वाली दानेदार संरचनाये है। सभी पुरुषों में इस जगह पर अदृश्य दाने होते है लेकिन कुछ लोगों में ये दाने ज्यादा बड़े हो जाते है | इन बड़े दानों को ही पर्ली पेनाईल पैप्युल्स कहा जाता है |

ये बिल्कुल सामान्य संरचनाएं होती है | ये ठीक उसी तरह से है जैसे की हमारे शरीर के अन्य हिस्से की त्वचा कभी-कभी रूपांतरित होकर तिल, मस्सा आदि बना लेती है।

इनकी विशिष्ट पहचान यह है कि ये एक या एक से आधिक "पंक्ति" में पाये जाते है। इनका आकर ३ मिली मीटर तक हो सकता है। इनका रंग माँसपेशियों के रंग के जैसा ही होता है। इन दानों में न तो कोई दर्द होता, न किसी प्रकार की खुजली और न ही रक्तस्राव होता है | इनका संचरण यौन - क्रिया के द्वारा नहीं होता है | अगर चिकित्सक अनुभवी न हो तो गलती से वह इसे जेनाईटल वार्ट (Genital wart) भी समझ सकता है। जबकी यह जेनाईटल वार्ट से बिल्कुल अलग चीज है। जेनाईटल वार्ट एक यौनजनित रोग है, जबकी पर्ली पेनाईल पैप्युल्स कोई रोग है ही नही। यह त्वचा का एक रूपांतर मात्र है।

पर्ली पेनाईल पैप्युल्स शिश्न पर होता है | अतः जाहिर है कि यह सिर्फ पुरुषों में पाया जा सकता है, महिलाएं इससे प्रभावित नहीं होती है | विभिन्न प्रकार के अध्ययनों से ये पता चला है कि १३ वर्ष से अधिक आयु के ज्यादातर पुरुषों में यह पाया जाता है | कुछ देशों में ८ % तथा कुछ देशों में लगभग ४८ % पुरुषों के लिंग पर ये संरचनाये पायी जाती है | अमेरिका में १३ % पुरुषों के लिंग पर ये संरचनाये पायी जाती है |

भारत के संबंध में कोई आकड़ा उपलब्ध नहीं है | परंतु अमेरिका में हुए अध्ययनों से यह ज्ञात है कि काली प्रजाति में इसकी संभावना अधिक होती है | अतः ये अन्दाजा लगाया जा सकता है कि भारत में १३ % से अधिक लोगों के लिंग पर पर्ली पेनाईल पैप्युल्स पाया जाता है |

अध्ययन से ये भी पता चला है कि "बिना खतना" किये हुए पुरुषों में इसकी सम्भावना अधिक होती है | परन्तु इसका अर्थ कतई यह नहीं है कि खतना किये हुए लोगों में यह होता ही नही |

पर्ली पेनाईल पैप्युल्स हानिरहित होता है। अर्थात इनसे किसी प्रकार की कोई हानि नही होती है। यह यौनजनित रोग भी नही है तथा ये यौन क्रिया के द्वारा नही फैलता है। इनसे व्यक्ति के यौन-जीवन पर भी कोई प्रभाव नहीं पड़ता है |

इससे प्रभावित व्यक्ति को लगता है कि उसे कोई रोग हो गया है | परन्तु अन्तराष्ट्रीय स्तर पर इसे रोग नही माना जाता है | विश्व स्वास्थ्य संगठन की परिभाषा के अनुसार रोग उसे कहते है जिसके हो जाने पर व्यक्ति कोई विशेष प्रकार की क्रिया करने में असमर्थ हो जाता है | चुकीं इससे कोई क्रिया प्रभावित नही होती है अतः यह रोग नही है |बिना खतना किये गये लिंग मे ये ज्यादा पाया जाता है इसका एक कारन हस्थ्मैथुन भी माना जाता है

पर्ली पेनाईल पैप्युल्स क्यों होते है ? इसका कारण ज्ञात नही है | पर इतना जरूर ज्ञात है कि ये यौन संबंध से नहीं होता है | पहले यह माना जाता था कि ये सफाई की कमी से होते है | लेकीन अब यह सिद्ध हो चुका है कि सफाई से इसका कोई लेना - देना नहीं है | आयुर्वेद में त्वचा पर होने वाले इस तरह के विकारो का कारण "वात दोष " माना जाता है |

चुकीं यह एक रोग नही है अतः इसके उपचार की आवश्यकता नहीं है | परन्तु फिर भी सौंदर्य कारणों से अगर कोई इसका इलाज कराना चाहे तो कार्बन डाई आक्साइड लेजर से इसे सही किया जा सकता है | वर्तमान में इसके लिए खाने या लगाने वाली कोई प्रभावकारी औषधि उपलब्ध नही है |


मुख्य रूप से इंग्लिश विकिपीडिया से

