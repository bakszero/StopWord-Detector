अक्कड़ बक्कड़ बम्बे बो

अक्कड़ बक्कड़ बम्बे बो स्टार प्लस पर प्रसारित होने वाला एक रहस्यमयी व हास्य से परिपूर्ण धारावाहिक है। यह २४ मार्च २००५ से २१ दिसम्बर २००५ तक चला।

इसका मुख्य पात्र नटवरलाल प्रसाद यादव बिहारी है जो एक अच्छा भूत है। वह शहर में वड़ा-पाव का ठेला लगाता है। शहर में उसके कुछ दोस्त बन जाते है जिन्हें वो "बबुआ लोग" कहकर पुकारता है। किसी दूसरे बुरे भूत के कारण नटवर और उसके दोस्तों के जीवन में बहुत उतार-चढ़ाव आते हैं और कई रहस्यमयी घटनाएं घटित होती है। नटवरलाल का नाम उसके दोस्त नट्टू रखते है नट्टू नामक भूत अपना यह राज अपने दोस्तों को पहले नहीं बताता लेकिन बाद में उन लोगों को यह बात पता चल जाती है। पहले वह नट्टू से डरते है लेकिन बाद में यह सच जानने के पश्चात वह कुछ समय पश्चात पुनः दोस्त बन जाते है। नट्टू को भूत बनकर भटकने से निजात पाने के लिए १०० अच्छे कार्य करने होते है। और यदि कोई बुरा कार्य करने पर उसे उसके स्थान पर २ और अच्छे कार्य करने पड़ते है। इस कार्य में उसके दोस्त भी उसका साथ देते हैं। यहाँ गप्पू नामक एक शैतान भूत भी रहता है जो उसे अच्छा कार्य करने से रोकता है और अपने दल में आने के लिए उसे परेशान करता रहता है। लेकिन अंत में गप्पू का अंत हो जाता है और नटवरलाल अपने अच्छे कार्य करने में सफल हो जाता है। इसके और धरती से चले जाता है। इसके पश्चात कहानी समाप्त हो जाती है।


