मोब्लॉगिंग

मोब्लॉगिंग "मोबाइल ब्लॉगिंग" का संक्षिप्त रूप है। मोब्लॉगिंग का अर्थ होता है मोबाइल द्वारा ब्लॉगिंग। मोबाइल से चिट्ठाकारी की विधा को मोब्लॉगिंग नाम दिया गया। मोब्लॉगिंग विधा तुलनात्मक रूप से नयी है। जीपीआरऍस सक्षम मोबाइल फोनों के आने के बाद जब मोबाइल पर इण्टरनेट की सुविधा उपलब्ध हो गयी तो मोबाइल द्वारा ब्लॉगिंग भी तकनीकी रूप से सम्भव हो गया।

जिन मोबाइल फोन पर ऍचटीऍमऍल पेज देखने की सुविधा है उनमें ब्लॉगर चिट्ठे के वेब ऍडीटर पर जाकर पोस्ट लिखी जा सकती है। इसी प्रकार किसी भी चिट्ठे पर जाकर टिप्पणी की जा सकती है। इसके अतिरिक्त ब्लॉगर ईमेल द्वारा भी पोस्ट करने की सुविधा देता है ताकि जिन फोनों में ऍचटीऍमऍल समर्थन युक्त ब्राउजर न हो उनसे भी पोस्ट लिखी जा सके।

मोबाइल फोन पर वर्डप्रैस के वेब ऍडीटर में जाकर पोस्ट लिखी जा सकती है।

मोबाइल फोन पर ट्विटर की मोबाइल साइट पर जाकर लिखा जा सकता है। इसके अतिरिक्त कुछ मोबाइल सेवा प्रदाता के कनैक्शन के उपयोगकर्ता ऍसऍमऍस के द्वारा भी ट्विटर पर लिख सकते हैं।
