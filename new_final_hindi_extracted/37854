आनंद समाराकून

आनंद समाराकून, (1911-1962), श्रीलंका के एक संगीतकार, कवि और शिक्षक थे। समाराकून ने श्रीलंका के राष्ट्रगान श्रीलंका माता की रचना की थी और उन्हें कलात्मक श्रीलंकाई संगीत का पिता माना जाता है। समाराकून श्रीलंका के आधुनिक “गीत साहित्य” के संस्थापक भी हैं।
5 अप्रैल 1962 को समाराकून ने नींद की अधिक गोलियां खाकर आत्महत्या कर ली, कहा जाता है वो उनके द्वारा रचित श्रीलंका के राष्ट्रगान के कुछ शब्दों को उनकी अनुमति के बिना बदले जाने से आहत थे और इसी कारण उन्होनें आत्महत्या जैसा कदम उठाया। आज भी समाराकून द्वारा रचित संगीत श्रीलंका में लोकप्रिय है। 
