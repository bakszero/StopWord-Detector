तेज़

तेज़ २०१२ में बनी हिन्दी एक्शन फ़िल्म है जिसका निर्देशन प्रियदर्शन द्वारा किया गया है। फ़िल्म में अनिल कपूर, अजय देवगन, बोमन ईरानी, कंगना रनाउत, समीरा रेड्डी और ज़ायेद खान मुख्य भूमिकाओं में है। फ़िल्म में दक्षिण फ़िल्म अभिनेता मोहनलाल अतिथि भूमिका में है। फ़िल्म के स्टंट कोरियोग्राफर गेरेथ मिलने है जो "" और "" पर कार्य कर चुके है। "तेज़" का पूर्व शीर्षक "बुलेट ट्रेन" था। इसका अधिकृत ट्रेलर ४ जनवरी २०१२ को रिलीज़ किया गया और फ़िल्म को २००० पर्दों पर २७ अप्रैल २०१२ को रिलीज़ किया गया।

फ़िल्म का कथानक अन्य अंग्रेज़ी फ़िल्मों, जैसे "द बुलेट ट्रेन" और कियानु रीव्स अभिनीत "स्पीड" पर आधारित है। फ़िल्म को काफ़ी आलोचनाओं का सामना करना पड़ा एयर यह बॉक्स ऑफिस पर अच्छा प्रदर्शन नहीं कर पाई।

आकाश राणा एक इंज़ीनियर है जो अपनी ब्रिटिश नागरिक पत्नी निकिता के साथ लंदन में रहता है। उसका अवैध तरीके से ब्रिटेन में रहने की जानकारी कोर्ट को पता चलती है जो उसे देश से निकाल देती है। आकाश चार वर्ष पश्चात फिर से बदला लेने की नीयत से देश में प्रवेश करता है और अपने पुराने कर्मचारी आदिल ख़ान अवं मेघा के साथ नुक्सान करने की योजना बनाता है।

