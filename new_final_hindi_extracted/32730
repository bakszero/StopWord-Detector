औशकोश

औशकोश, संयुक्त राज्य अमरीका, के विसकॉन्सिन राज्य का एक नगर। यह नगर विन्नेवेगो झील के पश्चिमी तट पर स्थित है। इसी नगर के पास फ़ॉक्स नदी इस झील में मिलती है। यह विन्नेवेगो प्रदेश का केंद्र है। लकड़ी चीरने का काम यहाँ का मुख्य धंधा है। फ्रांस के राज्यकाल में फ़ॉक्स नदी तथा विन्नेबेगो झील शीघ्र ही मुख्य व्यापारिक मार्ग बन गई थीं। 1636 ई. के लगभग यह नगर बसना प्रारंभ हुआ था। नदी का उत्तरी भाग सौकीर तथा दक्षिणी भाग ऐलगोमा कहलाता था। 1840 ई. में इसका संयुक्त नाम औशकोश कर दिया गया।

