दिल्ली-मेरठ एक्सप्रेस वे

दिल्ली मेरठ एक्सप्रेसवे एक 90 किलोमीटर लम्बा निर्माणाधीन द्रुतगामी मार्ग है  | जो की दिल्ली से प्रारम्भ हो कर मेरठ पर ख़त्म होता है। यह राजमार्ग अभिगम नियंत्रण द्रुतगामी मार्ग होगा। इस द्रुतगामी मार्ग पर १४ लेन दिल्ली से डासना तक होंगी तथा ६ लेन डासना से मेरठ तक होंगी |

भारत के प्रधान मंत्री श्री नरेन्द्रमोदी जी ने ३१ दिसंबर २०१५ को इस मार्ग का उद्घाटन किया था | इस मार्ग की कुल लगत 7,855.87  करोड़ भारतीय रूपये हैं |

ये राजमार्ग द्रुतगामी मार्ग से शुरू होगा जो डासना तक  १४ लेन का होगा |

यूपी गेट से डासना तक 8 लेन का छह हाई- वे आएगा। छह लेन का एक्सप्रेस- वे भी साथ चलेगा। डासना से मेरठ आने के पूर्व एक्सप्रेस- वे दो शाखाओं में बंट जाएगा। एक शाखा जुर्रानपुर- हापुड़ रोड की तरफ निकल जाएगी। जबकि दूसरी शाखा भूड़बराल के पास नौ किमी की होगी। यह भी छह लेन का होगा। बाद में 14 लेन तक के विस्तार का विकल्प रखा जाएगा।

प्रोजेक्ट डायरेक्टर के अनुसार खोड़ा पहला पुश्ता के पास वाहन अंडर पास बनेगा। इससे आधा किमी आगे चलकर दूसरा अंडर पास होगा। फिर हर अंडरपास 400 से छह सौ मीटर की दूरी पर बनेगा। यानी एक अंडरपास से दूसरे की दूरी आधा किमी से भी कम होगी। हरनंदी पुल के बाद दो अंडरपास लक रोड और नोएडा एक्सटेंशन के पास बनेंगे। इसके बाद अगले दो अंडर पास तीन और चार किमी की दूरी पर और उससे आगे के सभी अंडर पास एक किमी की दूरी पर बनाए जाएंगे। यूपी बार्डर पर नया ओवरब्रिज बनेगा। यमुना सेतु के अलावा अक्षरधाम, गाजीपुर व फ्रेट कांप्लेक्स (मछली मंडी) ओवरब्रिजों को चौड़ा किया जाएगा। मेट्रो लाइन व गाजीपुर नाले के निकट छोटे पुल, पटपड़गंज, लक्ष्मीनगर व गाजीपुर के निकट अंडरपास तथा रिंग रोड व अक्षरधाम के निकट ओवरपास भी चौड़े होंगे। एक सीआईएसएफ-विजयनगर के बीच और दूसरा लालकुआं के पास, दो नए बड़े ओवरब्रिज बनाए जाएंगे | कई अंडरपास, फुट ओवरब्रिज व बस स्टैंड बनाए जाएंगे। इनमें खोड़ा, साईं मंदिर, शिप्रा मॉल, विजयनगर शामिल हैं।