तावेउनी

तावेउनी (Taveuni) प्रशांत महासागर में स्थित फ़िजी देश का तीसरा सबसे बड़ा द्वीप है। उस देश में केवल विति लेवु और वानुआ लेवु के दो द्वीप ही इस से अधिक क्षेत्रफल रखते हैं। यह भौगोलिक रूप से वानुआ लेवु द्वीपसमूह का भाग है और प्रशासनिक रूप से फ़िजी के उत्तरी विभाग के थकाउन्द्रोवे प्रान्त में सम्मिलित है। यह प्रशांत महासागर के फ़र्श से उठने वाले एक महान आकार के ढाल ज्वालामुखी के ऊपरी भाग पर स्थित है और 434 वर्ग किमी का क्षेत्रफल रखता है। इसपर 9,000 लोग बसे हुए हैं। यहाँ का पर्यावरण आज भी बहुत प्राकृतिक है जिसके कारण इसे फ़ीजी का उद्यान द्वीप भी कहा जाता है।

