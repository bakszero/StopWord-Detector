जय हो (फ़िल्म)

जय हो 2014 में प्रदर्शित भारत की हिन्दी एक्शन नाटक फ़िल्म है जिसके निर्देशक सुहेल ख़ान एवं निर्माता सुनील लुल्ला के साथ सुहेल ख़ान हैं। इसमें सलमान ख़ान और नवोदित कलाकार डैज़ी शाह के साथ साना खान और सुनील शेट्टी ने प्रमुख अभिनय किया है। फ़िल्म में तबु ने सलमान की बहन का अभिनय किया है जबकि डैनी डेन्जोंगपा ने मुख्य खलनायक की भूमिका में अभिनय किया है। फ़िल्म 2006 की तेलुगू फ़िल्म "स्टालिन" की पुनर्कृत्ति है। फ़िल्म 24 जनवरी 2014 को जारी की गई।
जय अग्निहोत्री (सलमान ख़ान) एक बहुत दिलेर और सिद्धान्तवादी सेना अधिकारी है। वह अपने वरिष्ठ अधिकारियों की अवमानना के आरोप में सेना से निलंबित कर दिया जाता है।

2012 मे सोहेल खन ने तेलगू फिल्म स्टालिन का रीमेक बनाने की घोषणा की थी। पहले इस फिल्म का नाम मेंटल रखा गया था। इस फिल्म की शूटिंग 27 फ़रवरी 2013 को शुरु होनी थी। ..पर हुई मार्च मे। और इस फिल्म का नाम परिवर्तन होकर जय हो रख दिया गया। इस फिल्म के बारे मे अफवाहे उड़ी थी की यह फिल्म केवल 3 डी फार्मेट मे ही दिखाई जायेगी।

फ़िल्म "जय हो" का संगीत साजिद-वाजिद, देवी श्री प्रसाद और अमाल मलिक ने तैयार किया है। साजिद वाजिद ने फ़िल्म के 3 गाने रिकॉर्ड किये जबकि अमाल मलिक ने 1 गीत का निर्माण किया। एक गीत संगीत निर्देशक हिमेश रेशमिया ने गाया है जिसका संगीत साजिद-वाजिद ने तैयार किया। सभी गीत आयट्यून्स पर 24 दिसम्बर 2013 को जारी किये गये जिसमें 9 गीत शामिल थे।
