राष्ट्रीय मानसिक विकलांग संस्थान

राष्ट्रीय मानसिक विकलांग संस्थान (National Institute of Mentally Handicapped / NIMH) भारत का एक स्वायत्त संस्थान है। इसका उद्देश्य मानसिक रूप से अशक्त लोगों का सशक्तीकरण है। यह संस्थान सिकन्दराबाद (तेलंगाना) में स्थित है। इसकी स्थापना १९८४ में हुई थी।

राष्ट्रीय मानसिक विकलांग संस्थान के तीन क्षेत्रीय केन्द्र नई दिल्ली, कोलकाता एवं मुम्बई में स्थित हैं। एन.आई.एम.एच. मॉडल स्पेशल एजुकेशन सेन्टर, नई दिल्ली, में स्थित है। यह संस्थान मानसिक मंद व्यक्तियों को समर्थ बनाने में विशेष प्रयास कर रहा है। 

