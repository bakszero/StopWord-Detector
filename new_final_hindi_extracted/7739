विनोना रायडर

विनोना रायडर (जन्म विनोना लौरा होरोविट्ज़ (); १९ अक्टूबर १९७१) एक अमेरिकी अभिनेत्री है। उन्होंने अपने फ़िल्म करियर की शुरुआत १९८६ में बनी फ़िल्म "लुकास" से की थी। रायडर का पहला मुख्य किरदार टीम बर्टन की फ़िल्म "बीटलजूस" (१९८८) में एक गोथ युवा का था जिसके लिए उन्हें काफ़ी सराहा गया। इसके बाद अन्य कई फ़िल्म व टेलीविजन कार्यक्रमों में अभिनय करने के बाद रायडर फ़िल्म "हेदर्स" (१९८९) में दिखी जो एक हाई स्कुल में युवा आत्महत्या के विवादस्पद विषय पर बनी थी।

कई फ़िल्मों में भिन्न-भिन्न प्रकार के किरदार साकार ने के बाद उन्हें १९९३ में "द एज ऑफ़ इनोसंस" के लिए सर्वश्रेष्ठ सह-अभिनेत्री का गोल्डन ग्लोब पुरस्कार व अकादमी पुरस्कार नामांकन प्राप्त हुआ। इसके साठ ही उन्हें अगले वर्ष "लिटल वुमन" के लिए सर्वश्रेष्ठ अभिनेत्री का अकादमी पुरस्कार नामांकन मिला। २००० में रायडर को उनके नाम का सितारा होलिवूड में वाक ऑफ़ फेम में दिया गया।

रायडर की निजी ज़िंदगी को मिडिया द्वारा काफ़ी प्रकाशित किया गया है। जॉनी डेप के साथ उनके संबंध को १९९० में काफ़ी प्रसिद्धी मिली। २००१ में चोरी के आरोप के चलते उन्हें अभिनय से चार वर्ष का विराम लेना पड़ा। २००६ में वे "स्टार ट्रेक" व "ब्लैक स्वान" जैसी फ़िल्मों से पुनः बड़े पर्दे पर आई. २०१० में उन्हें दो स्क्रीन एक्टर्स गिल्ड अवार्ड्स का नामांकन "व्हेन लव इस नॉट इनफ: द लोईस विल्सन स्टोरी" और "ब्लैक स्वान" के लिए मिला।
