बिलारी

बिलारी, उत्तर प्रदेश राज्य के मुरादाबाद जिले में स्थित एक नगर पालिका परिषद है। बिलारी शहर 25 वार्डों में बांटा गया है जिनमें हर 5 साल में चुनाव आयोजित किये जाते हैं।
2011 में हुई भारत की जनगणना के अनुसार इस तहसील में 342 गांव हैं।

मुग़ल साम्राज्य की नींव 1526 ई. में बाबर ने डाली थी। इसी मुग़ल वंश में 1628 ई. में विश्व प्रसिद्ध ताजमहल के निर्माता शाहजहाँ शासक का चरम युग कहा जाता है। जो भारत में 1628 ई.से सन 1558 तक रहा। शाहजहाँ के काल में बिलारी नगर की स्थापना एक छोटे से गाँव के रूप में की गयी थी। इस कस्बे का नाम गाँव के ही बहादुर सिंह के नाम पर रखा गया। आगे चलकर इसका नाम बदलते बदलते बिलारी हो गया तथा गाँव का क़स्बा हो गया और अब यह कस्बे से नगर का रूप धारण कर रहा है।

बिलारी नगर उत्तर प्रदेश के मुरादाबाद की तहसील के रूप में स्थित है जो मुरादाबाद से 25 किलोमीटर दक्षिण में चंदौसी नगर से 25 किलोमीटर उत्तर में संभल नगर से 26 किलोमीटर पूर्व में रामपुर जनपद के शाहबाद से 25 किलोमीटर पश्चिम में स्थित है। बिलारी पूर्व में 2.5 तथा उत्तर में 2 किलोमीटर तक फैला हुआ है।
समतल व परतदार मिट्टी होने के कारण यहाँ जनसँख्या आधिक है। यहाँ हिंदू ,मुस्लमान एवं पंजाबी आधिक हैं। नगर में 44.47% हिंदू आबादी है। जिनमें मुख रूप से बनिए, जाट, ठाकुर व सुनार हैं। इस्लाम धर्मं के अंतर्गत अंसारी आदि हैं। 2001 की जनगणना के अनुसार यहाँ की आबादी 30,246 थी जिसमे 15,992 पुरुष ततः 14,254 स्त्रियां थीं। यहाँ की आधिकांश जन्संख्या के आवास पक्के हैं।
2011 की जनगणना के अनुसार बिलारी नगर पालिका परिषद की जनसँख्या 37567 है जिनमें से 19747 पुरुष व 17820 महिलाएं हैं। 0-6 साल के उम्र के बच्चों की संख्या 5054 है हो कुल आबादी की 13.45% है। बिलारी नगर पालिका परिषद में, महिला लिंग अनुपात (राज्य का औसत लिंगानुपात 912) 902 है। इसके अलावा बाल लिंग अनुपात 912 है। साक्षरता 57.84% है जो की 67.68% की राज्य औसत से कम है। बिलारी में, पुरुष साक्षरता 62.55% के पास है जबकि महिला साक्षरता दर 52.61% है।

बिलारी नगर पालिका परिषद के प्रशासन में 6882 से अधिक मकान है जिसमें इसके द्वारा पानी और सीवरेज जैसी बुनियादी सुविधाओं की आपूर्ति की जाती है। इसे नगर पालिका परिषद सीमा के अंदर सड़क बनाने के अधिकार प्राप्त हैं और यह अपने अधिकार क्षेत्र के तहत आने वाले संपत्तियों पर कर अधिरोपित करने के लिए अधिकृत है।
इसके चारों और नगरीय क्षेत्र हैं तथा नगर का बाहरी और सीमाओं पर ईंटों के भट्टे हैं तथा इंटें बनाने के लिए यहाँ अनेक जगह गड्ढे कर दिए गए हैं।

बिलारी नगर की जलवायु मानसूनी है। यहाँ ग्रीष्म ऋतु में मानसूनी पवनों द्वारा वर्षा होती है। कभी कभी शीत ऋतु के मध्य में भी वर्षा हो जाती है। वर्षा का वार्षिक औसत 50-100 सेमी. रहता है। गर्मियों में अत्यधिक गर्मी तथा सर्दियों में अत्यधिक सर्दी। कभी-कभी तापमान 10 डिग्री सेल्सियस से भी कम हो जाता है।

बिलारी नगर के नगरवर्ती भागों में पतझड़ वाले वृक्ष पाए जाते हैं। यहाँ पाए जाने वाले मुख्य वृक्ष आम, जामुन, अमरुद, नीम, शीशम, पीपल, बकन, लिप्टीस आदि हैं।

बिलारी नगर के निकटवर्ती भागों में तीन फसलें होती हैं। जिन्हें रवि, खरीफ व जायद, की फसल कहते हैं। रवि फसल के अंतर्गत गेहूं, खरीफ फसल के धान तथा गेंहू आदि उगाए जाते हैं।

औद्योगिक दृष्टि से बिलारी एक पिछड़ा हुआ नगर है। यहाँ के लोगों का लगभग 50% मुख्य व्यवसाय कृषि ही है। इसके अतिरिक्त इस्लाम धर्म के लोग सूती कपड़ा बुनने का कार्य करते हैं जो यहाँ से बाहरी नगरों में भेजा जाता है बिलारी के समीपवर्ती क्षेत्रों में ईंट उद्योग प्रचुर मात्रा में है। यहाँ से ईंट काफी मात्रा में निकाली जाती है। इसके अतिरिक्त यहाँ पर अनेक वैश्यों (बनियों) की परचूने तथा खाद आदि की दुकाने हैं। क्षेत्र की प्रमुख उपज गन्ने से चीनी बनाने का कार्य यहाँ के अजोध्या शुगर मिल में होता है।

बिलारी नगर के शाहबाद मार्ग पर पौन्ड़ा खेड़ा मंदिर है। झंडा चौक भी यहाँ का प्रमुख स्थान है। ब्रिटिश शासन कल में यह झंडा गवर्नर द्वारा दिया गया था। नगर के अन्य प्रमुख स्थलों में गांधी पार्क, नयी तहसील , महाराणा प्रताप चौक, नगरपालिका कार्यालय , गन्ना विभाग परिषद का कार्यालय ,डाकघर , आर के पैलेस , सामुदायिक स्वस्थ केंद्र आदि महत्वपूर्ण स्थल हैं। मौहम्मद अली जौहर एम० आई० इन्टर कॉलेज, बाई०आई०एस० एजुकेशनल आई०टी० इन्सटीटयूट स्टेशन रोड पर बिलारी का प्रमुख स्थान है जहाँ उच्च शिक्षा दी जाती है।
