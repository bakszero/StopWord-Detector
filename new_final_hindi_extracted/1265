स्वयंसेवकों का कदमताल

स्वयंसेवकों का कदमताल, चीनी जनवादी गणराज्य, हाँगकाँग (१ जुलाई, १९९७ से) और मकाउ (२० दिसम्बर, १९९९ से) का राष्ट्रगान है, जिसे जानेमाने कवि और नाटककार तियान हान ने लिखा था और संगीत रचना नी एर ने की थी। इसे पहली बार १९३४ में एक शंघाई नाट्य के दौरान बजाया गया था और इसका मूल गीतिकाव्य ही राष्ट्रगान का आधिकारिक गीतिकाव्य है। २००४ में चीनी जनवादी गणराज्य के संविधान की धारा १३६ में इस गान के राष्ट्रगान होने का प्रावधान जोड़ा गया।

