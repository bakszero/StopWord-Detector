यहूदीवाद

यहूदीवाद (Zionism ; हिब्रू : צִיּוֹנוּת Tsiyyonut IPA: [t͡sijo̞ˈnut] after Zion) यहूदियों का तथा यहूदी संस्कृति का राष्ट्रवादी राजनैतिक आन्दोलन है जो इसराइल के ऐतिहासिक भूभाग में यहूदी देश की पुनर्स्थापना का समर्थन करता है। यहूदीवाद का आरम्भ मध्य एवं पूर्वी यूरोप में १९वीं शताब्दी के उत्तरार्ध में हुआ। यह यूरोप के सिमेटिकविरोधी राष्ट्रवादी आन्दोलनों के प्रतिक्रियास्वरूप एक राष्ट्रीय पुनरुज्जीवन आन्दोलन के रूप में शुरू हुआ। इसके शीघ्र बाद इस आन्दोलन के अधिकांश नेताओं ने फिलिस्तीन के अन्दर अपना देश बनाने का लक्ष्य स्वीकार किया। फिलिस्तीन उस समय उसमानी साम्राज्य के अधीन था।

