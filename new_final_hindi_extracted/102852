मेहरुन्निसा परवेज

मेहरुन्निसा परवेज (जन्म- 1944, बालाघाट, मध्य प्रदेश) भारत की समकालीन महिला साहित्यकार और कथाकार हैं। वर्ष 1969 में उनका पहला उपन्यास 'आंखों की दहलीज' प्रकाशित हुआ था। आंखों की दहलीज, कोरजा और अकेला पलाश उनके प्रमुख उपन्यास तथा आदम और हव्वा, टहनियों पर धूप, गलत पुरुष,फाल्गुनी, अंतिम पढ़ाई, सोने का बेसर, अयोध्या से वापसी, एक और सैलाब, कोई नहीं, कानी बाट, ढहता कुतुबमीनार, रिश्ते, अम्मा और समर उनकी प्रमुख कहानियाँ है। उन्हें 'साहित्य भूषण सम्मान', 'महाराजा वीरसिंह जूदेव पुरस्कार' और 'सुभद्रा कुमारी चौहान पुरस्कार' से सम्मानित किया जा चुका है। 

