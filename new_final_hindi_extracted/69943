कन्दावु द्वीपसमूह

कन्दावु द्वीपसमूह (Kadavu archipelago, Kadavu group) प्रशांत महासागर के दक्षिणी भाग में स्थित फ़िजी देश का एक द्वीपसमूह है जो उस देश के विति लेवु द्वीप से दक्षिण में स्थित है। प्रशासनिक रूप से यह कन्दावु प्रान्त में गठित है जो फ़िजी के पूर्वी विभाग में आता है। इसमें कन्दावु द्वीप, ओनो द्वीप, गालोआ द्वीप, न्द्रावुनी द्वीप, मातानुकु द्वीप, बुलिया द्वीप, नागिगिआ द्वीप और कुछ अन्य द्वीप सम्मिलित हैं। कन्दावु द्वीप इसका सबसे बड़ा द्वीप है और पूरे फ़िजी देश का चौथा सबसे बड़ा द्वीप भी है।

फ़िजीयाई भाषा को रोमन लिपि में लिखा जाता है लेकिन इसमें "d" व्यंजन का उच्चारण अंग्रेज़ी की भांति "द" न होकर "न्द" होता है।

