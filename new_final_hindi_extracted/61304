एडिनबर्ग की अर्थव्यवस्था

एडिनबर्ग, स्काॅटलैंड की राजधानी, उसके दूसरा सबसे बड़ा नगर एवं यहाँ की अर्थव्यवस्था का बतौर "बिजलीघर" है। बलकी, यह पूरे युनाइटेड किंग्डम की अर्थव्यवस्था का एक बेहद महत्वपूर्ण अंश है। एडिनबर्ग हमेशा से ही ब्रिटेन के सबसे समृद्ध क्षेत्रों में शुमार रहा है, एवं यहाँ की अर्थव्यवस्था, लंडन के बाहर, सबसे मज़बूत अर्थव्यवस्था है। 
साथ ही पेशेवरों की संख्या के मामले में भी एडिनबर्ग सबसे आगे है, यहाँ की 45% आबादी के पास डिग्री-स्तर या पेशेवर-स्तर की योग्यता है। "सेंटर फ़ाॅर इंटरनेशनल काॅम्पेटिटिवनेस"(अंतरराष्ट्रीय प्रतिस्पर्धी केंद्र) के आँकड़ों के अनुसार यह आर्थिक तोमर पर सबसे प्रतिस्पर्धी शहर भी है। 2012-13 के फ़ाइनैन्शियल टाइम्स एफ़डीआई मैगज़ीन पुरस्कारों में इसे यूरोप का "भविष्य में प्रत्यक्ष विदेशी निवेश हेतु सर्वोत्तम बड़ा शहर" एवं "सर्वोत्तम बड़ा शहर, प्रत्यक्ष विदेशी निवेश की रणनीति हेतु" के नामों से नवाज़ा गया था।

अर्थिक रूप से एडिनबर्ग, स्काॅटलैंड एवं पूरे युनाइटेड किंग्डम के लिये अत्यंत महत्वपूर्ण शहर है। यूके में, लंडन के बाद, सबसे बड़ी व आर्थिक तौर पर सबसे मज़बूत शहर है। लंडन के बाद यह संयुक्त राजशाही का दूसरा सबसे ज़यादा यात्रा किया गया शहर है। बैंकिंग, पिछले करीब 300 वर्षों से ही, एडिनबर्ग का मुख्याधार रहा है, जब से 1695 में बैंक ऑफ़ स्काॅटलैंड की स्थापना, स्काॅटिश संसद के अधिनियम द्वारा। आज, यहाँ का मजबूत वित्तीय क्षेत्र, इसकी विशेष रूप से मजबूत बीमा सेवाओं और निवेश के क्षेत्र के साथ, स्काॅटिश विडोऽ और स्टैंडर्ड लिईफ़ जैसी एडिनबर्ग-आधारित कंपनियों पर टिकी है। यही कारण है कि एडिनबर्ग लंदन के बाद ब्रिटेन का दूसरा सबसे बड़ा वित्तीय केंद्र है, एवं इक्विटी संपत्ति के मामले में, यूरोप का चौथा सबसे बड़ा वत्तीय केंद्र है। राॅयल बैंक ऑफ़ स्काॅटलैंड ने शहर के पश्चिम में गाॅगरबऱ्न में आपना नया वैश्विक मुख्यालय खोला है, तथा, बैंक ऑफ़ स्काॅटलैंड, सेन्स्बरीज़ बैंक, टेस्को बैंक, टीएसबी बैंक और वर्जिन मनी जैसी वैश्विक वित्तीय कंपनियों के मुख्यालय भी यहीं स्थतीनुसार हैं।

ऐतिहासिक शहर होने के कारण, पर्यटन यहाँ की अर्थव्यवस्था का एक महत्वपूर्ण तत्व है। विश्व धरोहर स्थल होने के कारण, यहाँ अनेक पर्यटक सालभर आते रहते हैं। प्रमुख पर्यटन स्थलों में एडिनबर्ग कासल, हाॅलीरूड पैलस, एवं ओल्ड टाउन और न्यू टाउन के विश्व धरोहर स्थल शामिल हैं। यह, यहाँ की स्थानीय अर्थव्यवस्था के लिए अतिरिक्त £100 मिलियन(£10 करोड़) से अधिक अर्थ उत्पन्न करता है। स्कॉटलैंड की सरकार और कानूनी प्रणाली का केंद्र होने के कारण, सार्वजनिक क्षेत्र(पब्लिक सेक्टर), एडिनबर्ग की अर्थव्यवस्था में एक केंद्रीय भूमिका निभाता है। स्कॉटिश सरकार के कई विभागों के कार्यालय शहर में हीं स्थित हैं। अन्य प्रमुख नियोक्ताओं में, एनएचएस स्कॉटलैंड और स्थानीय सरकारी प्रशासन शामिल हैं।


नीचे दी गई तालिका, कर्मचारियों की कुल संख्या के संबंध में शहर के शीर्ष नियोक्ताओं को सूचीबद्ध करता है:

यह तालिका विभिन्न औद्योगिक क्षेत्रों में कार्यबद्ध लोगों की संख्या को दर्द करती है:


