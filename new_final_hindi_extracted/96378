रावत

रावत एक भारतीय सामाजिक समुदाय और उपनाम है। इससे मिलते जुलते उपनाम, राउत, राउल और रावल हैं। सामान्यतः यह राजा या राजकुमार का समानार्थी माना जाता है और यह माना जाता है कि पहले यह एक प्रकार की उपाधि थी जिसे सम्मान में राजाओं द्वारा दिया जाता था, जिसे वंश परंपरा में नाम के आगे लिखने का प्रचलन हो गया।

रावत उपनाम वाले लोग मुख्यतः राजस्थान में संकेंद्रित हैं, हालाँकि, मध्य प्रदेश, उत्तर प्रदेश और उत्तराखंड में भी इनकी कुछ संख्या पायी जाती है और उत्तराखंड के समीपवर्ती नेपाल तक इनका विस्तार है।

मुख्यतः राजस्थान का एक सामाजिक समुदाय है, जहाँ इनकी सर्वाधिक जनसंख्या संकेंद्रित है। जमीन आज भी रावत लोगों के जीवन का मुख्य आधार है। आधुनिक समय में रावत समाज के लोग विभिन्न विभिन्न प्रकार के कार्य कर रहे हैं परन्तु अधिकतर रावतवंश के लोग कृषि प्रेमी रहे हैं तथा कृषि करते हैं। आधुनिक समय में भी ८१% रावत कृषि करते हैं।

राजस्थान रावत महासभा, जिसका मुख्यालय अजमेर में हैं, इस समुदाय का एक संगठन है।

उत्तर प्रदेश, उत्तराखण्ड और नेपाल के कुछ लोग भी रावत उपाधि धारण करते हैं और ये अपने को राजपूत मानते हैं।

रावत समुदाय के लोग स्थानानुसार मेवाड़ी, मारवाड़ी, ढूंढारी, कुमाउनी, अवधी, भोजपुरी और बुन्देली भाषाएँ अथवा बोलियाँ बोलते हैं।
