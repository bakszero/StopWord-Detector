काशिका भाषा

भाषाई परिवार के अनुसार काशिका एक भारतीय आर्य भाषा है जो कि वाराणसी एवं उसके आस पास के क्षेत्र में बोली जाती है। 

डॉ॰ ग्रियर्सन ने भारतीय भाषाओं को अन्तरंग ओर बहिरंग इन दो श्रेणियों में विभक्त किया है जिसमें कि बहिरंग श्रेणी के अन्तर्गत उन्होंने तीन प्रधान शाखाओं का उल्लेख आता है -
(1) उत्तर पश्चिमी शाखा
(2) दक्षिणी शाखा और
(3) पूर्वी शाखा।
इस अन्तिम शाखा के अन्तर्गत पुरबिया भाषाओं में मैथिली, मगही और भोजपुरी - ये तीन भाषाएँ आती हैं। काशिका भाषा का विस्तार भोजपुरी भाषा भाषी क्षेत्र के पश्चिमी हिस्से से लेकर अवधी भाषा तक के क्षेत्र पर्यंत है। इस प्रकार से यह भारतीय भाषा शाखा में पूर्वी शाखा के अंतर्गत आती है।

काशिका का विकास स्थल वाराणसी है जिसे काशी के नाम से भी जाना जाता है अतएव स्थान विशेष के अनुसार नामकरण होने से इस भाषा का नाम काशिका प्रचलित हो गया।

काशिका भाषा का प्रसार पूर्व में भोजपुरी भाषा भाषी क्षेत्र की सीमा से लेकर पश्चिमी में अवधी भाषा की सीमा पर्यंत है।
मुख्यरुप से काशिका भाषावादी जिले-
वाराणसी जिला, आजमगढ़ जिला, भभुआ जिला, इलाहाबाद जिला
