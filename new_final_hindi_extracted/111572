दक्षिण अमेरिकी प्लेट

दक्षिण अमेरिकी प्लेट एक भौगोलिक प्लेट है जिसपर दक्षिण अमेरिका का महाद्वीप और अंध महासागर का एक बहुत बड़ा हिस्सा स्थित है। इसकी सीमा दक्षिण में अंटार्कटिक प्लेट और स्कोश्या प्लेट, पश्चिम में नाज़का प्लेट, उत्तर में उत्तर अमेरिकी प्लेट और कैरीबियाई प्लेट और पूर्व में अफ़्रीकी प्लेट से मिलती है। इसके पश्चिमी भाग में नाज़का प्लेट से टकराव की वजह से एन्डीज़ पर्वत शृंखला ने जन्म लिया है।

