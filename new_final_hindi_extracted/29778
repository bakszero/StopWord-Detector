प्रेमचंद सहजवाला

प्रेमचंद सहजवाला का जन्म १८ दिसम्बर १९४५ को सिंध के सिजावल जिले में हुआ। विभाजन के बाद ब्भारत आ कर विभाजन का दर्द और गरीबी सही और अपनी संवेदनशीलता के होते एक दिन कथाकार बन गए। उन्होंने एम्. एस. सी गणित तक शिक्षा पाई तथा ३५ वर्ष भारत मौसम विज्ञानं विभाग में नौकरी करते रहे। अपना प्रथम विवाह खुद अपने ही अहम से तोड़ डालने का दुःख इन को हमेशा सालता है पर इस के बावजूद अपने दुसरे वैवाहिक जीवन को वे बखूबी निभाते आए हैं। पहले विवाह से एक बेटी है जिस से वे जी जान से प्यार करते हैं तथा यदा कदा उस के संपर्क में भी रहते हैं। उन क सहित्यिक परिचय निम्न्लिखित है: 1. हिंदी के चर्चित कथाकार. हिंदी की सभी प्रमुख पत्रिकाओं 'धर्मयुग', 'साप्ताहिक हिंदुस्तान' 'सारिका' 'कहानी' 'रविवार' आदि में कहानियां व एक लघु उपन्यास प्रकाशित. तीन कहानी संग्रह, जिन में से एक 'कैसे कैसे मंज़र' पर 'केंद्रीय हिंदी निदेशालय' का पुरस्कार. पिछले कुछ वर्षों से ग़ज़ल लेखन में भी सक्रिय.

2. अंग्रेज़ी में 7500 प्रश्नोत्तर के रूप में एक Encyclopedia 'India Through Questions and Answers (2 vol.) में प्रकशित जिस में कई महत्वपूर्ण भाषण यथा स्वामी विवेकानंद के सन् '93 में शिकागो (अमेरीका) की धर्म संसद में किये गए भाषण व शेख अब्दुल्लाह का '48 में कश्मीर पर संयुक्त राष्ट्र में किया गया भाषण आदि संकलित. 
अंग्रेज़ी की websites यथा www.merinews.com, www.youthejournalist.com, www.sulekha.com आदि पर Citizen Journalist के रूप में राजनीती व इतिहास सम्बन्धी कई लेख प्रकाशित. 
3. सिन्धी में भी छुटपुट लेखन.