अधुना अख्तर

अधुना भाबनी (जिन्हें अपने शादी के नाम अधुना अख्तर से जाना जाता है) एक हेयर स्टाइलिस्ट हैं और टीएलसी पर आने वाले कार्यक्रम बी-ब्लंट की सह-आयोजक हैं  

अधुना का जन्म बंगाली पिता डॉ आशीष भाबनी के यह हुआ। एक बच्चे के रूप में अधुना नियमित रूप से अपनी माँ के साथ यूनाइटेड किंगडम में स्थित एक सैलून में जाया करती थी। बाद में उन्होंने उत्तर पश्चिमी इंग्लैंड में स्थित वर्थिंगटन हेयर नामक सैलून के एक प्रशिक्षण पाठ्यक्रम में दाखिला ले लिया। अधुना ने सिर्फ १७ वर्ष की आयु में अंडर २१ राष्ट्रीय जूनियर हेयरस्टाइल चैम्पियनशिप में भाग लिया और उसे जीता। 

उन्होंने अपना पहला सैलून, जूस, १९९८ में मुंबई में अपने भाई और व्यापार भागीदार ओश भाबनी के साथ मिलकर खोला था। किंतु बाद में उसका नाम बदल कर बी-ब्लंट रख दिया। बी-ब्लंट भारत के सबसे चर्चित हेयर स्टाइल सैलून में से एक है जोकि स्टाइल पत्रिका के कवर, बॉलीवुड फिल्मों या सैलून ग्राहकों के लिए स्टाइलिंग करता है। २०१४ में बी-ब्लंट ने अपने उत्पादों की एक श्रृंखला बनाई जोकि विशेष रूप से भारतीय मौसम को ध्यान में रखकर बनाई गयी थी, जिससे हर किसी को अपनी खामियों को दूर करने और घर बैठे सैलून की तरह स्टाइलिंग पाने में मदद मिल सके। 

उन्होंने हेयर स्टाइलिस्ट के रूप में अपने बॉलीवुड कैरियर की शुरुआत २००१ में फरहान अख्तर की दिल चाहता है से की थी। यह  फिल्म कई मायनों में एक पथ-प्रदर्शक थी — फिल्म के कलाकारों के रूप को भी ध्यान में रखते हुए। यह उनके समक्ष काफी बड़ी चुनौती थी, चुंकि उन्हें हर अभिनेता की शैली के अनुसार विशेष स्टाइल बनाने थे जैसेकि—आमिर खान,सैफ अली खान और अक्षय खन्ना। यह फिल्म उनके व्यापार और हज्जाम उद्योग के लिए एक महत्वपूर्ण मोड़ साबित हुई।
