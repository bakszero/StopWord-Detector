शिकार (1968 फ़िल्म)

शिकार सन् 1968 में प्रदर्शित हिन्दी भाषा की रहस्यमयी रोमांचक फिल्म है। जिसमें धर्मेन्द्र, आशा पारेख, संजीव कुमार तथा जॉनी वॉकर मुख्य भूमिका में है।

रात को घर लौटते समय अजय को एक दुर्घत्नाग्रस्त जीप दिखती है जिसमें किरण बेहोश पडी होती है। वह उसे अपने घर ले जाता है लेकिन सुबह होते ही किरण उसे बिना बताए वहाँ से चली जाती है। उसी दिन अजय को पुलिस इंस्पेक्टर राय से पता चलता है कि उसके मित्र नरेश माथुर का किसी ने खून कर दिया है। एक स्टेज शो के दौरान उसकी मुलाकात एक बार फिर किरण से होती है, जान-पहचान निकालने पर पता चलता है कि वह रिटायर्ड कमीश्नर शर्मा की बेटी है। खून की जांच पडताल में इंस्पेक्टर राय का संदेह नरेश की मंगेतर किरण पर जाता है, जो खून की रात नरेश से मिलने भी गई थी। कहानी के आगे बढने के साथ कई और रहस्यो से भी पर्दा उठता है।

फ़िल्म के गीत हसरत जयपुरी ने लिखे है तथा संगीत शंकर-जयकिशन ने दिया है।

फ़िल्म ने 16वें फ़िल्मफ़ेयर पुरस्कार में विभिन्न श्रेणियों में पुरस्कार जीते।
