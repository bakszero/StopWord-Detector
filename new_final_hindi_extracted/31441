शिवपुराण

शिव पुराण हिन्दूओं का एक पवित्र धर्म-ग्रन्थ है। इसमें भगवान शिव की महिमा कही गई है। वायवीय संहिता (वेंकटेश्वर प्रेस संस्करण) में कही गयी एक परम्परा के अनुसार, मूलरूप से यह शैव पुराण के नाम से जाना जाता था। परम्परानुसार इसमें मूलरूप से १२ संहिताएँ थीं और १ लाख श्लोक थे। महर्षि वेदव्यास द्वारा पुनर्निर्माण और संक्षिप्तीकरण के बाद वर्तमान संस्करण में २४,००० श्लोक हैं, जिनका उपदेश उन्होंने अपने शिष्य रोमहर्षण (या लोमहर्षण) को किया था। 
