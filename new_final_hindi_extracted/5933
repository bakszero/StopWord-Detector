पावरा

पावरा एक भारतीय आदिवासी लोग हैं। पावरा लोग भारत के महाराष्ट्र राज्य के नंदुरबार जिले में पाए जाते हैं। वे सतपुड़ा पर्वतमाला के जंगलों में रहते हैं। पावरा लोग भील जनजाति का एक हिस्सा हैं। वे मूल रूप से उदयपुर राज्य के क्षेत्र से हैं और स्वयं को राजपूत मानते हैं।

पावरा लोग अमावस्या के दिन अम्बा, काकड़ और पीपल जैसे वृक्षों की पूजा करते हैं। वे आर्थिक रूप से खेती पर निर्भर हैं। वे पशुधन भी पालते हैं और बरसातों में मछलियाँ भी पकड़ते हैं।

पावर लोगों के लिये होली एक महत्वपूर्ण उत्सव है।

