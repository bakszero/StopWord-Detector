येलेना इसिन्बाएवा

येलेना गेडजिव्ना इसिन्बाएवा () एक रूसी पोल वॉल्टर हैं। यह दो बार ओलम्पिक खेलो (2004 और 2008) और पांच बार विश्व चैंपियनशिप में स्वर्ण पदक जीत चुकी हैं, तथा पोल वॉल्ट में वर्तमान विश्व रिकॉर्ड धारक भी हैं। अपनी उपलब्धियों के परिणामस्वरूप इन्हे व्यापक रूप से अब-तक कि विश्व की सबसे महान पोल वॉल्टर माना जाता हैं।

इसिन्बाएवा नौ बार विश्व की मुख्य चैंपियन (ओलंपिक, विश्व आउटडोर और इनडोर चैंपियन और यूरोपीय आउटडोर और इनडोर चैंपियन) रह चुकी हैं। यह 2007 और 2009 में आइएएएफ गोल्डन

विजेता थी। 2009 और 2010 की विश्व चैंपियनशिपो में खराब प्रदर्शन के बाद इन्होने खेल से एक साल का विश्राम ले लिया था।

2005 में यह पांच मीटर की बाधा पार करने वाली पहली महिला बनी थीं। इसिन्बाएवा के मौजूदा विश्व रिकॉर्ड हैं: 5.06 मीटर आउटडोर, रिकॉर्ड जो इसिन्बाएवा ने अगस्त 2009 में ज्यूरिख मे हासिल किया था तथा 5.00 मीटर इनडोर, रिकॉर्ड जो इन्होने फरवरी 2009 में प्राप्त किया। ज्यूरिख में बनाया गया इसिन्बाएवा का रिकॉर्ड उनका पोल वॉल्ट का 22वा विश्व रिकॉर्ड था, लगातार इतनी बार यह कारनामा करने वाली इसिन्बाएवा पहली महिला एथलीट हैं। इससे पूर्व यह कीर्तिमान ऑस्ट्रेलिया की एम्मा जॉर्ज के नाम था, जिन्होने 1995 से 1999 के बीच लगातार 11 बार विश्व रिकॉर्ड तोडा था।

इसिन्बाएवा को आइएएएफ ने वर्ष 2004, 2005 और 2008 की फिमेल एथलीट ऑफ़ द इयर घोषित किया था, तथा लारेस वर्ल्ड स्पोर्ट्स अवार्ड्स में इन्हें 2007 व 2009 के लिय वर्ल्ड स्पोर्ट्सवूमेन ऑफ़ द इयर का पुरस्कार मिला। 2009 में इन्हें खेल श्रेणी का प्रिंस ऑफ़ एस्टुरिअस अवार्ड दिया गया था।
