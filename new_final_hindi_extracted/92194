वर्मा

वर्मा (अंग्रेजी: Varma, (अन्य नाम) वर्मन या बर्मन) हिन्दू धर्म का एक जाति सूचक उपनाम है जिसे वर्तमान भारतवर्ष एवं दक्षिण पूर्व एशिया में निवास करने वाले सभी हिन्दू अपने नाम के आगे गर्व से लिखते हैं। मुख्यत: क्षत्रिय वर्ण से उत्पन्न जाति के लोग ही वर्मा लिखते हैं परन्तु आधुनिकता के इस दौर में अन्य जातियों के लोग भी इस उपनाम को अपने नाम के आगे लगाने लगे हैं। 
"वर्मा" व इसके अन्य समानार्थक उपनाम का शाब्दिक अर्थ है ढाल या सुरक्षा। अत: इस उपनाम को युद्ध में भाग लेने वाले क्षत्रिय या राजपूत ही प्राय: प्रयोग करते थे। हालांकि उड़ीसा प्रान्त में रहने वाले कुछ ब्राह्मण वर्ण के लोग भी, यह जानते हुए भी कि यह उपनाम क्षत्रियों के लिये ही निर्धारित है, अपने नाम के आगे वर्मा, वर्मन या बर्मन लगाते हैं।

जो संभ्रान्त या उल्लेखनीय लोग (स्त्री अथवा पुरुष) अपने नाम के आगे वर्मा, वर्मन अथवा बर्मन उपनाम लिखते हैं उनमें से कुछेक के नाम यहाँ दिये जा रहे हैं।


