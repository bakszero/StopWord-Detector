होमी वाडिया

होमी वाडिया (22 मई 1911 – 10 दिसंबर, 2004) एक भारतीय फिल्म निर्देशक और निर्माता थे। वह 1933 में स्थापित वाडिया मूवीटोन प्रोडक्शंस के सह-संस्थापक थे। इसके बंद होने के बाद 1942 में उन्होंने बसंत पिक्चर्स की स्थापना की।  पाँच दशकों में फैले अपने कैरियर में उन्होंने 40 से अधिक फिल्मों का निर्देशन किया जिसमें "हंटरवाली" (1935), "मिस फ्रंटियर मेल" (1936), "हीरे की रानी" (1940) और काल्पनिक फिल्म "हातिम ताई" (1956) शामिल थीं।वह 1954 में स्थापित फिल्म एंड टेलीविजन प्रोड्यूसर्स गिल्ड ऑफ इंडिया के एक संस्थापक सदस्य थे। वाडिया अभिनेत्री और स्टंट महिला निडर नाडिया से विवाहित थे। उनके छोटे भाई जे.बी.एच.वाडिया भी एक फिल्म निर्देशक थे। 
