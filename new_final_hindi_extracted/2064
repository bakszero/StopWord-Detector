मदीना प्रान्त

मदीना प्रान्त, जिसे औपचारिक अरबी में मिन्तक़ाह​ मदीनाह अल-मुनव्वराह () कहते हैं, सउदी अरब के पश्चिमी हिजाज़ क्षेत्र में लाल सागर के तट के साथ स्थित एक प्रान्त है। इसकी राजधानी इस्लाम का दूसरा सबसे पवित्र शहर मदीना है।

मदीना प्रान्त पर कुछ पैग़म्बर​ मुहम्मद का वंशज कहलाए जाने वाले लोगों का बोलबाला हुआ करता था, जिन्हें 'शरीफ़' कहते थे। २०वीं सदी के शुरूआती भाग में इब्न-सउद परिवार अरब प्रायद्वीप पर अपना राज फैला रहा था। १९२५ में उन्होंने मदीना क्षेत्र पर हमला किया क़ब्ज़ा कर लिया। कुछ देर तक तो मदीना उनसे लड़ता रहा लेकिन ६ दिसम्बर १९२५ को उसने हथियार डाल दिए और सउदी अरब का हिस्सा बन गया (जो उस समय 'नज्द और हिजाज़ राजशाही' कहलाता था)। उस समय भिन्न-भिन्न इस्लामी सम्प्रदाय इस क्षेत्र में अपने संसथान चलते थे लेकिन कड़ी सुन्नी वहाबी विचारधारा रखने वाले सउदी दबाव में धीरे-धीरे इस क्षेत्र का वहाबीकरण हुआ। बहुत से सम्प्रदायों की इमारतें और गुम्बज़ तोड़ दिए गए। वहाबी सादगी में विशवास रखते थे इसलिए बहुत से मस्जिदों पर से सजावटें भी हटा दी गई।

