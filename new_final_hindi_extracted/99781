जयप्रकाश भारती

जयप्रकाश भारती (०२ जनवरी, १९३६ ई० - 5 फरवरी, 2005) हिन्दी के प्रख्यात लेखक और नन्दन के पूर्व सम्पादक थे। भारती जी ने हिन्दी बालसाहित्य पर महत्त्वपूर्ण कार्य किया। उन्हें हिन्दी बाल-साहित्य का युगनिर्माता कहा जाता है।
'नंदन' को उन्होंने सर्वश्रेष्ठ बाल पत्रिका का दर्जा दिलाया।

भारती जी का जन्म मेरठ (उत्तर प्रदेश) में हुआ था।एम ए, बी एस-सी, साहित्यरत्न की परीक्षाएँ उतीर्ण कर इन्होने पत्रकारिता तथा अन्य विषयों में डिप्लोमा प्राप्त की। इनकी एक हजार से अधिक कविताएँ, कहानियाँ तथा लेख प्रकाशित हो चुकी हैं। उन्होने सौ से अधिक पुस्तकों का सम्पादन किया।

श्रेष्ट बाल साहित्य के लेखन के लिये इन्हें उपराष्ट्रपति द्वारा रजत पदक प्रदान करके अभिनन्दित किया गया। यह दस वर्ष तक 'साप्ताहिक हिन्दुस्तान' के सह-सम्पादक तथा विज्ञान सम्पादक रहे। बाद में नन्दन के सम्पादक बने।


भाषा- शुद्ध साहित्यिक खड़ी बोली, अंग्रेजी के पारिभाषिक शब्दों का प्रयोग।

शैली- भावात्मक, वर्णनात्मक, विवेचनात्मक, शब्द चित्रात्मक।

