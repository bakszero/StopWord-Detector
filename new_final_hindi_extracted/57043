बीना बैनर्जी

बीना बनर्जी (जिन्हें बीना के नाम से भी जाना जाता है) बंगाली और हिन्दी फिल्म एवं टेलीविज़न अभिनेत्री हैं।

बीना बनर्जी का जन्म प्रसिद्ध फ़िल्म अभिनेता प्रदीप कुमार के घर हुआ। वो उनकी पुत्री हैं और उनका जन्म का नाम बीना बटब्याल था। उनका विवाह मिस्टर बनर्जी के साथ हुआ जिससे उनके एक पुत्र है जो साजिद खान के साथ सहायक निर्देशक के रूप में "हाउसफुल 2" (2012) और "हिम्मतवाला" (2013) में काम कर चुके हैं।

बीना ने अबतक अपने 40 वर्ष लम्बे फ़िल्मी जीवन में 200 से अधिक फ़िल्मों में अभिनय किया है और यह क्रम जारी है। वर्तमान में वो "उतरन" (2008 से अब तक) सहित टेलीविजन और कई फ़िल्मों में अभिनय कर रही हैं।
