जब हैरी मेट सेजल

जब हैरी मेट सेजल एक आगामी हिंदी रोमांटिक कॉमेडी फ़िल्म है जिसका लेखन एवं निर्देशन इम्तियाज़ अली द्वारा किया गया है। फ़िल्म में शाहरुख़ खान, अनुष्का शर्मा मुख्य भूमिकाओं में हैं। यह फ़िल्म "रब ने बना दी जोड़ी" (2008) और "जब तक है जान" (2012) के बाद तीसरी फिल्म है जिसमें शाहरुख़ खान और अनुष्का शर्मा साथ काम कर रहे हैं।<br>

फ़िल्म 4 अगस्त 2017 को सिनेमाघरों में प्रदर्शित होगी।


फ़िल्म का उत्पादन अप्रैल 2016 से शुरू हुआ और अगस्त 2016 के शरू में फिल्मांकन की घोषणा की गई, जब फिल्म का काम शीर्षक "उत्पादन संख्या 52" था। फिल्म की कहानी के बारे में कुछ विवरण दिए गए हैं, हालांकि न्यूज़ आउटलेट्स ने बताया है कि खान एक पर्यटन गाइड की भूमिका निभायेंगे जो एक छुट्टी पर आई महिला से मिलता है, जिसका किरदार अनुष्का निभाएंगी। शर्मा को अपनी भूमिका के लिए खुद को तैयार करने के लिए कई महीनों की शब्दावली प्रशिक्षण की आवश्यकता पड़ी, क्योंकि उनका किरदार गुजरात से है। इस फिल्म के शीर्षक में कई बदलाव हुए जिसमें "रिंग", "रहनुमा" और "रौला" नाम शामिल हैं पर अंत में फ़िल्म का शीर्षक "जब हैरी मेट सेजल रखा गया"।

फ़िल्म की की शूटिंग बुडापेस्ट, प्राग और भारत में हुई है। अन्य जगहों में यूरोप और पंजाब भी शामिल हैं।

फ़िल्म का संगीत प्रीतम द्वारा रचित है और गीत इरशाद कामिल द्वारा लिखे गए हैं। दिलजीत दोसांझ फ़िल्म में एक विशेष गीत गायेंगे।
