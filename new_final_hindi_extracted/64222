हम आपके घर में रहते हैं

हम आपके घर में रहते हैं भारतीय हिन्दी हास्य धारावाहिक है। इसका प्रसारण सब टीवी पर 10 अगस्त 2015 से सोमवार से शुक्रवार रात को 10 बजे प्रसारित होता है। इसके निर्माता शशि मित्तल और सुमीत मित्तल हैं।

यह कहानी लखनऊ के दो परिवार की है। जिसमें एक ऐसा परिवार होता है, जो लोगों के साथ मज़ाक करना और बहुत ही क्रोधित किस्म का परिवार था। इनमें से एक परिवार का नेतृत्व पूर्व डकैत बचनी देवी (विभा छिब्बर) वहीं, दूसरा परिवार है- त्रिपाठी परिवार, जिसकी बागडोर साधारण प्रोफेसर त्रिपाठी (एहसान कुरैशी) के हाथों में है। दोनों परिवारों के बीच टकराव का मुख्य बिंदु यह है कि बचनी देवी जो अपने लगावपूर्ण लेकिन डराने-धमकाने वाले रवैये के साथ अपनी आखिरी सांस तक घर में रहना चाहती है, जबकि त्रिपाठी परिवार की आखिरी इच्छा है – अपने पुरखों के घर को हासिल करना। इस टकराव को लेकर ही सारा शोर-शराबा है।

पूर्व डकैत बचनी देवी अपना पुराना कार्य छोड़ना चाहती है और कोशिश करती है कि वह दुबारा डाकू के रूप में न लौटे। वह जय प्रकाश त्रिपाठी के घर पर किराए में रहते हैं। लेकिन जब उनका इलाहाबाद में विश्वविद्यालय से सेवामुक्त हो जाते हैं तो वह वापस अपने घर में आने के लिए पहुँचते हैं। वह अपने साले को पहले से ही घर को खाली करवाने के लिए कहे रहते हैं। लेकिन वह डर के कारण खाली नहीं करा पाता है।

जब वह परिवार अपने घर के लिए आता है, तो उसका साला उसे एक किराए के घर को उसका घर दिखा देता है। लेकिन जय प्रकाश को अपना घर याद रहता है। लेकिन उसका साला उसे यही समझता है कि यही उसका घर है। बाद में जब बचनी देवी उसके घर उसे निमंत्रण देती है और वह पूरे परिवार के साथ जाता है, तो उसे पता चलता है कि यह उसका ही घर है और उसका साला उसे झूठ बोल रहा था। वह बचनी देवी को घर को खाली करवाने के लिए कहता है। लेकिन वह कहती है कि जब तक वह जीवित है वह उसी घर पर रहेगी। इसके बाद जय प्रकाश और उसका परिवार अपने घर को हासिल करने के प्रयास में रहता है और बचनी देवी का परिवार उस घर में हमेशा रहने हेतु योजना बनाते रहते हैं।
इसका निर्माण शशि मित्तल और सुमीत मित्तल ने किया है। इसके प्रचार के लिए इसके कलाकार पत्रिका नामक एक समाचार पत्र के कार्यालय में आए जहां वे इस धारावाहिक के बारे में बताए।

