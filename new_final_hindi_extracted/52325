केबेले

केबेले (ቀበሌ, kebele), जिसका अर्थ अम्हारी भाषा में मुहल्ला होता है, इथियोपिया की प्रशासनिक व्यवस्था में सबसे छोटे दर्जे के उपविभाग का नाम होता है। भारत के दिल्ली व मुम्बई क्षेत्रों की तुलना में केबेले लगभग वॉर्ड के बराबर होते हैं। इथियोपिया में सबसे ऊपर का विभाग किलिल (प्रदेश) होता है, फिर ज़ोन (अंचल), फिर वोरेडा (ज़िला) और फिर केबेले आते हैं। कुल मिलाकर इथियोपिया में लगभग ३०,००० केबेले हैं।

