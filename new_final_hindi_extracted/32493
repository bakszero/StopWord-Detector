मशीनी औजार

उन यांत्रिक युक्तियों को औजारों को मशीनी औजार (machine tool) कहते हैं जो शक्तिचालित होतीं हैं तथा जिनका उपयोग प्राय: मशीनिंग क्रिया द्वारा मशीनों के धातु के कल-पुर्जों के निर्माण में होता है। मशीनिंग क्रिया में वांछित स्थान की धातु को हटाया जाता है। यद्यपि 'मशीनी औजार' प्राय: मानवी श्रम के बजाय शक्तिचालित होते हैं किन्तु समुचित तरीके से व्यवस्थित करने पर इन्हें मानवों द्वारा भी चलाया जा सकता है। प्रौद्योगिकी के बहुत से इतिहासकार यह मानते हैं कि वास्तविक मशीनी औजारों का जन्म तब हुआ जब विभिन्न प्रकार के औजारों की शेपिंग या स्टैंपिंग प्रक्रिया से मानव का सीधा जुड़ाव आवश्यक न रहा।

काटने वाले औजार का सीधा यांत्रिक नियन्त्रण करने वाली सबसे पुरानी लेथ मशीन १४८३ के आसपास बनी थी जो एक पेंच काटने वाली लेथ थी। 

वाणिज्यिक रूप से बिक्री के लिये उपलब्ध सबसे पहले मशीनी औजार सन् १८०० के आसपास इंग्लैण्ड के मैथ्यू-मुर्रे ने बनाये थे।



