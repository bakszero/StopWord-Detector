राही सरनोबत

राही सरनोबत (जन्म:30 अक्टूबर 1990; कोल्हापुर, महाराष्ट्र) एक भारतीय महिला निशानेबाज हैं, जिन्होंने 5 अप्रैल 2013 को कोरिया के चांगवान में चल रहे आईएसएसएफ विश्व कप की 25 मीटर पिस्टल स्पर्धा के फाइनल में स्थानीय निशानेबाज केयोंगे किम को 8-6 से हराकर स्वर्ण पदक भारत के नाम किया। वें विश्व कप में स्वर्ण पदक जीतने वाली पहली भारतीय पिस्टल निशानेबाज हैं।

राही ने अमेरिका में 2011 आईएसएसएफ विश्व कप में कांस्य पदक जीता था। कॉमनवेल्थ 2010 में एक गोल्ड और एक सिल्वर मेडल जीतने वालीं राही ने आईएसएसएफ वर्ल्ड कप, 2011 में ब्रॉन्ज जीतकर ओलिंपिक का टिकट लिया।

2014 कॉमनवेल्‍थ गेम्‍स में 25 मीटर एयर पिस्टल में राही सरनोबत ने बेहतरीन प्रदर्शन करते हुए गोल्ड मेडल जीता। 
