एम॰ एन॰ श्रीनिवास

भारतीय समाजशास्त्र का एक महत्वपूर्ण हिस्सा हैं समाजशास्त्री एम.एन.श्रीनिवास। एम. एन. श्रीनिवास का पूर नाम है मैसूर नरसिंहाचार श्रीनिवास। उनका जन्म ६ नवंबर, १९१६ में मैसूर के एक ब्राह्मण परिवार में हुआ था। 

एम. एन. श्रीनिवास ने मुंबई विश्वविद्यालय से डॉक्टरेट पदवी हासिल की। वहाँ वे भारतीय समाजशास्त्र के पितमह जी. एस. घूरे के शिष्य रहे। अपनी आगे की पढाई के लिए श्रीनिवास ने ऑक्सफोर्ड विश्वविद्यालय मे दाखिला लिया। ऑक्सफोर्ड विश्वविद्यालय में दाखिला लेने से पहले ही उन्होने मैसूर के पारिवारिक एवं विवाह व्यवस्था पर पुस्तक लिख चुके थे। ऑक्सफोर्ड विश्वविद्यालय में वे अपने प्रोफेसर रॅडक्लिफ ब्राउन से बहुत प्रभावित हुए।

श्रीनिवास कई प्रतिष्ठित विश्वविद्यालयो में अध्यापक रह चुके है, जैसे दिल्ली विश्वविद्यालय; इंस्टीट्यट फॉर सोशियल एंड इकोनोमिक चेंज, बंगलौर; नैशनल इंस्टीट्युट ऑफ अडवान्स्ड स्टडिज़, बंगलौर; महाराज सयाजीराउ बड़ोदरा विश्वविद्यालय और जे. आर्. डी. टाटा इंस्टीट्युट।

श्रीनिवास ने एम. एस. बी. विश्वविद्यालय में समाजशास्त्र के विभाग की स्थपना करने की चुनौती ली, जिसका काम संभालने के लिये उन्होने ऑक्सफोर्ड विश्वविद्यालय में प्रोफेसर की पदवी को भी ठुकरा दिया था। बादमें, उन्होने दिल्ली विश्वविद्यालय में भी समाजशास्त्र के विभाग की स्थापना में सहायता की थी।

एम. एन. श्रीनिवास उन चंद लोगो में से है जिन्होने कई प्रतिष्ठित सरकारी पदवियों को ठुकरा कर जीवन भर अध्यापन के क्षेत्र में रहे।

एम. एन. श्रीनिवास ने भारतीय समाज और संस्कृति के कई पहलूओ पर अपनी कलम चलाई है। वे खसकर धर्म, गाँव, जाति प्रथा और सामाजिक परिवर्तन की विषयवस्तुओ पर लिखी पुस्तको के लिये विख्यात है।
श्रीनिवास की कुछ उतकृष्ट पुस्तके निम्नलिखित है-
•भारत के ग्राम (India’s Villages),१९५२
•भावी भारत में जाति प्रथा, १९५९
•आधुनिक भारत में जाति और अन्य निबंध (Caste in Modern India and other essays),१९६२ 
•दक्षिण भारत के कूर्ग में धर्म और समाज (Religion and Society among the Coorgs of South India), १९६५
•आधुनिक भारत मे सामाजिक परिवर्तन (Social Change in Modern India), १९७२ 
•यादों से रचा गाँव (Remembered Village), १९७६
•भारत: सामाजिक संरचना (India: Social Structure), १९८०
•प्रभावी जाति और अन्य निबंध (The Dominant Caste and other essays), १९८७
•संस्कृतीकरण की संसज्जित भूमिका (The Cohesive Role of Sanskritization), १९८९
•ग्राम, जाति, लिंग और विधि (Village, Caste, Gender and Method), १९९६

इन रचनाओ के अलावा, श्रीनिवास ने दर्ज़नो और रचनाए की है।

•सामाजिक परिवर्तन-
सामाजिक पतिवर्तन एक एसा मुद्द है जिसपर अनेकानेक समाजशास्त्री जाँच और अनुसंधान करते आ रहे है। एम एन श्रीनिवास ने संस्कृतिकरण, पाश्चातिकरण और धर्मनिरपेक्षीकरण की प्रक्रियाओ के आधार पर गाँवों में सामाजिक परिवर्तन के स्वरूप और प्रकृति का अनुरेखन किया है।

•धर्म और समाज-
एम. एन. श्रीनिवास ने दक्षिण भारत के कूर्ग में धर्म और समाज पर अनुसंधान किया था। उनके जाँच के आधार पर उन्होने भारतीय परंपराओ और जाति-व्यवस्थाकी विस्तृत व्याख्या प्रस्तुत की। उन्कोने हिन्दु संस्कृति, रहन- सहन और सामजिक व्यवस्था के विषयों पर भी चर्चा की। उनके अनुसार भारतीय परंपरा वास्तव में हिन्दु परंपरा है; और हिन्दु परंपरा की जड जाति व्यवस्था है।

•ग्राम
एम एन श्रीनिवास के अनुसार गाँव ही भारत का प्रतिनिधी है। श्रीनिवास का यह मानना है कि गाँवो की जाति-व्यवस्था, धर्म , समाज, परिवर्तन और विकास के अध्ययन से हम भारतीय समाज को समझ सकते है।

•जाति व्यवस्था-
भारत में जाति एक एसी व्यवस्था है जो केवल धर्म तक ही सीमित नहि है, उसका प्रभाव व्यापार-व्यवसाय, राजनीति और शिक्षा जैसी अन्य व्यवस्थाओ पर भी गहरा प्रभाव है। जाति व्यवस्था 'पवित्र' और 'अपवित्र' के बनावटी धारणा पर टिकी हुई है, जिसको धर्म से बढावा मिला है।
किसी जाति के आचरण, रीति-रिवाज़ और मूल्यो के आधार पर उस जाति ई श्रेणी तय की जाती है। एम एन श्रीनिवास का यह मानना है की निचली वर्ग की जातियाँ अपनी श्रेणी सुधारने के लिये "उच्च" वर्ग की जातियों के आचरण और रीति-रिवाज़ो का अनुकरण करती है; इस प्रक्रिया को संस्कृतिकरण कहते है।
संस्कृतिकरण, पाश्चातिकरण, प्रभावी जाति, अंतर-जातिय एवं जाति की आंतरिक एकजुटता जैसे ससंप्रत्ययो काअ प्रयोग कर के श्रीनिवास ने जाति की व्यवस्था की परिवर्तनशीलता पर प्रकाश डाला है।

एम एन श्रीनिवास ने पाश्चातिय दृष्तिकोण को छोड भारतीय दृष्तिकोण को ध्यान में रखकर अपने जाँच-परिणामो को प्रस्तुत किया था। श्रीनिवास ने किताबी दृष्तिकोण को नकार कर उन्होने क्षेत्र-जाँच की परियोजना को अपनाया। उनकी रचनाए कूर्ग और रामपुर जैसी जगहो पर किए उनके व्यापक जाँच पर आधारित है। उन्होने प्रत्यक्ष अवलोकन (direct observation) को समाज के अध्ययन का सर्वश्रेष्ठ माध्यम माना।

उनकी विचार धारा काल्पनिक मूल्यो पर आधारित नहिं बल्की क्षेत्र-जाँच से वैज्ञानिक ढंग से इक्कठ्ठे किए गए परिमाणो के अध्ययन का परिणाम-स्वरूप है। 

श्रीनिवास अपनी जाँच के लिये प्रतिभागी अवलोकन और नृवंश-संबंधी अनुसंधान का प्रयोग करते थे और इन क्रिया-विधियो को बढावा भी देते थे। उनकी क्रिया-विधि और अवलोकन को कई समाजशास्त्रियो अपनाया और आगे बढाया है। उनकी रचना "यादों से रचा गांव, १९७६" उनकी क्रिया-विधि का एक श्रेष्ठ उदाहरण है; क्यो कि यह रचना एक गाँव में बिताए ग्यारह महीनो के उनके अनुभव पर आधारित है।

एम. एन. श्रीनिवास को भारतीय समाजशास्त्र को अत्यंत महत्वपूर्ण योगदान देने के लिए कई गौरवपूर्ण पुरस्कारों से सम्मानित किया गया है। उनको बॉम्बे विश्वविद्यालय और रॉयल ऍन्थ्रोपोलोजिकल इंस्टीट्युट से इन्हे कई ऑनर्स प्राप्त हुए है। फ्रांस की सरकार की ओर से भी उन्हे सम्मान प्राप्त हुआ था। भारत के राष्ट्रपति ने उन्हे पद्म भूषण से नवाज़ा था। श्रीनिवास दो विस्व-प्रसिद्ध विश्वविद्यालयो, ब्रिटिश अकेडमी और अमेरीकन अकेशमी ऑफ आर्ट्स ऍड साइंसस (कला एवं विज्ञान), के माननीय विदेशी सदस्य भी रह चूके है।

एम एन श्रीनिवास का देहांत १९९९ में बंगलौर हुआ था।

एम एन श्रिनिवास के काय की कुछ विद्वानों ने आलोचना भी की है।
•संस्कृतिकरण को बढावा देने के कारण एम एन श्रीनिवास ने धार्मिक अपवर्गो को और भी उपेक्षित कर दिया है। 
•श्रीनिवास के लिये भारतीय परंपरा हिन्दु परंपरा है जो जाति व्यवस्था और ग्रामो मे दिखाई देती है। इस दावे में धर्म-निश्पक्षता नहि दिखाई देती है। 
•श्रीनिवास का सामाजिक परिवर्तन का विवरण केवल संस्कृतिकरण, पाश्चातिकरण और धर्मनिरपेक्षीकरण तक ही सीमित है, जो बाकी देशो और समाजो में समान रूप से उपयुक्त या लागु नही है।
•श्रीनिवास के पहले भी कैइ समाजशास्त्री संस्कृतिकरण, पाश्चातिकरण और धर्मनिरपेक्षीकरण जैजी संप्रत्ययो की चर्चा कर चुके है, अतः इन संप्रत्ययो में श्रीनिवास की मौलिकता नहि झलकती।

इन सब आलोचनाओं के बावजूद एम एन श्रीनिवास की भारतीय समाजशास्त्र में एक महत्वपूर्ण जगह है। उनकी रचनाओं के अध्ययन के बिना भारतीय समाजशास्त्र का अभ्यास अधूरा है। उनके अनुसंधान और पुस्तकों ने कैइ अन्य समाजशास्त्रियों को प्रेरित किया है। भारतीय समाज और संस्कृति को समझने के लिये एम एन श्रिनिवास द्वारा रचित पुस्तको और उनके अनुसंधान का अभ्यास करना अनिवार्य है।

https://en.wikipedia.org/wiki/M._N._Srinivas
http://www.yourarticlelibrary.com/sociology/mysore-narsimhacharya-srinivas-biography-and-contribution-to-indian-sociology/35019/
http://www.nias.res.in/aboutnias-people-faculty-mnsrinivas.php
https://hi.wikipedia.org/wiki/%E0%A4%B8%E0%A4%82%E0%A4%B8%E0%A5%8D%E0%A4%95%E0%A5%83%E0%A4%A4%E0%A5%80%E0%A4%95%E0%A4%B0%E0%A4%A3