कॅप्लर-१० तारा

कॅप्लर-१०, जिसे कॅप्लर-१०ए () और केओआई-७२ () के नाम से भी जाना जाता है, पृथ्वी से ५६४ प्रकाश वर्ष दूर शिशुमार तारामंडल के क्षेत्र में स्थित एक G श्रेणी का मुख्य अनुक्रम तारा है। यह आकार में हमारे सूरज से ज़रा बड़ा, द्रव्यमान (मास) में ज़रा छोटा और और तापमान में उस से ठंडा है। २०११ में इस तारे के इर्द-गिर्द हमारे सौर मंडल से बहार मिला सब से पहला पत्थरीला ग्रह परिक्रमा करता पाया गया था।

कॅप्लर-१० तारे के इर्द-गिर्द दो ग़ैर-सौरीय ग्रह परिक्रमा करते हुए पाए गए हैं, जिनमें से कम-से-कम एक पृथ्वी जैसा पत्थरीला ग्रह है। यह दोनों ग्रह इस प्रकार हैं:

कॅप्लर-१० एक G श्रेणी का मुख्य अनुक्रम तारा है। इसका द्रव्यमान हमारे सूरज के द्रव्यमान का ०.८९५ गुना और इसका व्यास (डायामीटर) हमारे सूरज के व्यास का १.०५६ गुना है। इसकी आयु ११.९ अरब वर्ष अनुमानित की गई है - तुलना के लिए हमारे सूरज की आयु केवल ४.६ अरब वर्ष है। इसका सतही तापमान ५,६२७ कैल्विन है, जबकि हमारे सूरज का तापमान ५,७७८ कैल्विन है।

