2 पेनी ब्लू

2 पेनी ब्लू (या Two Penny Blue या 2d Blue) दुनिया की दूसरी आधिकारिक चिपकने वाली डाक टिकट थी। इसे मई 1840 में संयुक्त राजशाही में जारी किया गया था। इसका प्रारूप सिवाय इसके रंग और मूल्य के बिल्कुल पेनी ब्लैक के समान था। पेनी ब्लैक और 2 पेनी ब्लू को एक साथ जारी करने की योजना थी, लेकिन इसका जो सबसे पहला प्रमाण (डाक चिह्न) मिलता है उस पर 8 मई 1840 अंकित है, जो पेनी ब्लैक के जारी होने से दो दिन बाद का है। बाजार में 2 पेनी ब्लू, पेनी ब्लैक से ज्यादा दुर्लभ और महंगी है। 
