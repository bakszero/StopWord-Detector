जल प्रौद्योगिकी केन्द्र

भारतीय कृषि अनुसंधान संस्थान नई दिल्ली में स्थित जल प्रौद्योगिकी केन्द्र (डब्ल्यू.टी.सी.), 1969 में कैलीफोर्निया विश्वविद्यालय (डेविस) संयुक्त राज्य अमेरिका के तकनीकी सहयोग और फोर्ड फाउन्डेशन के आंशिक वित्तिय सहायता से बनी एक ऐसी अंतर विभागीय सुविधा है जो अनुसंधान, अध्यापन, प्रशिक्षण एवं विस्तार के लिए कार्य करती है। 

यह केन्द्र एक मात्र ऐसी संस्था है जो फार्म स्तर पर जल प्रबंधन, वृहद् सिंचाई परियोजना तथा जल ग्रहण क्षेत्र प्रबन्धन से जुड़े विभिन्न तरीकों के कार्यकलापों पर कार्य करती है। यह प्रांतीय और राष्ट्रीय स्तरों पर जल प्रबंधन सेसंबंधित विभिन्न पहलुओं पर किसानों, नीति निर्धारकों और प्रशासकों को दिशा-निर्देश देती है। यह केन्द्र भारतीय कृषि अनुसंधान परिषद् के शोध संस्थानों को कृषि के क्षेत्र में जल-प्रबंधन की सलाह प्रदान करता है। 
कृषि जल निकास की अखिल भारतीय समन्वित अनुसंधान परियोजना का मुख्यालय भी यहाँ रहा है। प्रारंभिक वर्षों में केन्द्र की अनुसंधान वरीयता जल प्रबंधन के लिए कृषि आधारित तकनीकियों को विकसित करना था। कमांड एरिया डेवलपमेंट प्रोग्राम के पहले से इस केन्द्र ने 1974 में सिंचाई परियोजना क्षेत्रों में जल वितरण एवं प्रबंधन के लिए वैज्ञानिक निर्देशों के विकास को भीशामिल किया। अनेक सिंचित प्रभावित क्षेत्रों में अनुसंधानों एवं दूरगामी कार्यक्रमों द्वारा वृहद् सिंचाई परियोजनाओं में जल का प्रत्यक्ष अनुभव प्राप्त किया गया। इस लाभदायक अनुभव और ज्ञान से कई किसानों, सहकारी समितियों, वृक्षारोपण प्राधिकरणों, नदी घाटी और अनेक संस्थाओं ने ही नहीं बल्कि सोन, नागार्जुन सागर, शारदा सहायक और माही सिंचाई परियोजनाओं के अन्तर्गत कृषि क्षेत्रों ने भी लाभ उठाया। 

केन्द्र के निम्न उद्देश्य हैः

जल प्रौद्योगिकी केन्द्र के अनुसंधान कार्यक्रम में विभिन्न स्तरीय जल प्रबन्धन की क्षमताबढ़ाने, भूमि एवं भूमिगत जल स्रोतों का विकास, नलकूपों द्वारा भूमिगत जल के प्रयोग की क्षमता मेंवृद्धि, खेतों में जल निकास व वितरण, सिंचाई पद्धतियों, भूमि-जल-पौधों के वातावरणीय सम्बन्ध, जल उपयोग क्षमता पर ऋतु कारकों के प्रभाव, प्राकृतिक संसाधनों का लेखा-जोखा, बरानी कृषि में जलप्रबन्धन, जल गुणवत्ता, जल मग्न एवं क्षारीय भूमि में सुधार, जल प्रबन्धन के वित्तिय ज्ञान तथा जलसंस्थाओं के महत्व के संबंध में विषय सामग्री विकसित करना शामिल है। 








जल प्रौद्योगिकी केन्द्र के प्रशिक्षण कार्यक्रम निम्न प्रकार हैं

प्रशिक्षण कार्यक्रम की गुणवत्ता लेने वाले लोगों की आवश्यकताओं पर निर्भर करती हे और वेइस प्रकार हैः

केन्द्र के वैज्ञानिक विभिन्न कार्यक्षेत्रों में अपना महत्वपूर्ण योगदान देते हैं और संस्थान केस्नातकोत्तर अध्यापन व अनुसंस्थान में विशेष रूचि रखते हैं।
पिछले 30 सालों में 150 से अधिक विद्यार्थियों ने विभिन्न विषयों पर प्रौद्योगिकी केन्द्र केवैज्ञानिकों से जल विज्ञान अनुसंधान में मार्ग दर्शन प्राप्त किया। एक विशेष समिति के परामर्श सेभारतीय कृषि अनुसंधान संस्थान की विद्वत परिषद् ने 1996 में इस केन्द्र में उच्च स्नातक स्तरीय जलविज्ञान एवं प्रौद्योगिकी विषयों को सम्मिलित किया। स्नातकोत्तर विद्यार्थियों के प्रथम दल को सन्1998-1999 के शैक्षणिक सत्र में प्रवेश मिला। अब तक इस विषय में 12 विद्यार्थी स्नातकोत्तर की उपाधिले चुके हैं तथा पीएच.डी। कार्यक्रम भी सन् 2003-2004 से प्रारम्भ है।

जल प्रौद्योगिकी केन्द्र में कृषि जल प्रबन्धन में बहुविषयिक अनुसंधान के लिए प्रयोगशाला, भौतिक संयंत्र और खेत की पर्याप्त सुविधाएं उपलब्ध हैं।
प्रयोगशालाएं: केन्द्र की महत्वपूर्ण प्रयोगशालाओं में सिंचाई अभियंत्रण, जल विकास अभियंत्रण, मृदा-जल-पादप संबंध, सस्य विज्ञान, मृदा एवं जल गुण और प्रतिबल क्रिया विज्ञान प्रयोगशालाएं हैं। जो विभिन्न प्रकार के यंत्रों और सुविधाओं से युक्त हैं। 

केन्द्र में जीआईएस युक्त पूर्ण विकसित संगणक इकाई, पूर्ण विकसित कार्यशाला, एकआधुनिक पुस्तकालय और एक संग्रहालय है। प्रक्षेत्र प्रयोगशाला सुविधाओं में पम्प टेस्टिंग रिंग, पानीउठाने वाले विभिन्न प्रकार के यंत्र, सौर ऊर्जा पम्प, फव्वारा व टपकदार सिंचाई प्रणालियां, तौललाइसीमीटर और लघु स्वचलित वेधशाला सम्मिलित हैं।

केन्द्र का अनुसंधान भूभाग लगभग 18 हेक्टर है जिसमें भूमिगत सिंचाई वितरणप्रणाली व खेत में सिंचाई जल वितरण, जल प्रवाह माप और नियंत्रण, फसल में वाष्पीकरण, जलएकत्रीकरण, सिंचाई प्रबन्धन, पादप पोषक तत्व, जल तनाव एवं बरानी खेती पर अध्ययन करने केलिए अन्य सुविधाएं भी उपलब्ध हैं। 
भारतीय जल प्रबन्धन सोसाइटी का मुख्यालय वर्ष 1999 से इस केन्द्र में स्थित है। इस सोसाइटी का अपना जरनल वर्ष में दो बार नियमित रूप से प्रकाशित होता है।
