मधुमालती

मधुमालती (Honeysuckle) एक वनस्पति है जो क्षुप (झाड़ी) या लता के रूप में होती है। यह कैप्रीफोलिआसी वंश में आती है। इसकी लगभग १८० प्रजातियाँ ज्ञात हैं। इनमें से लगभग १०० प्रजातियाँ चीन में, २० भारत में, २० यूरोप में, तथा २० उत्तरी अमेरिका में पायी जाती हैं। इसकी सबसे प्रसिद्ध प्रजातियाँ हैं- लोनिकेरा जैपोनिका ("Lonicera japonica" या जापानी मधुमालती या चीनी मधुमालती), लोनिकेरा पेरिक्लिमेनम (Lonicera periclymenum या woodbine), तथा लोनिकेरा सेमपर्विरेन्स ( Lonicera sempervirens या trumpet honeysuckle, या woodbine honeysuckle). मधुमालिका की कुछ प्रजातियों के पुष्पों की ओर गुंजन पक्षी (Hummingbirds) बहुत आकर्षित होते हैं। 

इसका नाम 'मधुमालती' इसलिये सार्थक है क्योंकि इसके पुष्पों से खाद्य मधु निकाला जा सकता है। एशिया के अलावा विश्व के कई अन्य भागों में यह सौन्दर्य हेतु उगायी गयी या स्वतः फैली हुई झाड़ी के रूप में भी पायी जाती है।
