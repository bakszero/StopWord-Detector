पत्तानी प्रान्त

पत्तानी थाईलैण्ड का एक प्रान्त है। यह दक्षिणी थाईलैण्ड क्षेत्र में मलय प्रायद्वीप में स्थित है। उत्तर और पूर्व में यह थाईलैण्ड की खाड़ी से तटवर्ती है।

"पत्तानी" नाम की जड़ों पर मतभेद है। कुछ के अनुसार यह मलय भाषा के "पतानी" शब्द से आया है जिसका अर्थ सागरतट है, लेकिन अन्य के अनुसार यह संस्कृत के "पथिनी" शब्द से आया है, जो "जल-सुंदरी" के लिये प्रयोग होता था। स्थानीय ऐतिहासिक लंग्कासुका साम्राजय के संस्थापक मेरोंग महावंग्सा की पुत्री का नाम भी पथिनी था।

पत्तानी थाईलैण्ड के उन केवल चार प्रान्तों में से एक है जिसमें मुस्लिम समुदाय बहुसंख्यक है। स्थानीय आबादी ८८% मुस्लिमहै। अधिकांश लोग अपनी मातृभाषा के रूप में पत्तानी मलय भाषा बोलते हैं, हालांकि थाई भाषा लगभग सभी को आती है। सांस्कृतिक व जातीय रूप से पत्तानी के मलय मलेशिया के केलंतन राज्य के मलयों से मिलते-जुलते हैं। अधिकतर लोग कृषि और मत्स्योद्योग में लगे हुए हैं।

