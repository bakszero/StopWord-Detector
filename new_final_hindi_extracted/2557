ऑस्ट्रियन एयरलाइंस

ऑस्ट्रियन एयरलाइंस ऑस्ट्रिया की ध्वजधारक वायुसेवा है, और इसका मुख्यालय ऑफ़िस पार्क २, वियना अन्तर्राष्ट्रीय विमानक्षेत्र में श्वेचैट में स्थित है। यह वायुसेवा कंपनी डॉश लुफ़्थान्सा एजी की सब्सिडियरी है। १ जुलाई २०१२ से कंपनी की सभी वायुसेवाएं/उड़ानें टायरोलियन एयरवेज़ नामक इसकी एक सब्सिडियरी द्वारा "ऑस्ट्रियन" नाम से संचालित की जा रही हैं। यह कंपनी १३० गंतव्यों को उड़ानें संचालित करती है। इसका हब वियना अन्तर्राष्ट्रीय विमानक्षेत्र में स्थित है। यह सेवा स्टार एलाइंस की सदस्य है।

