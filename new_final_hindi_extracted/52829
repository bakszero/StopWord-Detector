यूरोपीय संघ में क्रोएशिया का परिग्रहण

क्रोएशिया १ जुलाई २०१३ को यूरोपीय संघ का सदस्य बनने वाला २८वाँ देश है।

क्रोएशिया ने २००३ में यूरोपीय संघ की सदस्यता के लिए आवेदन किया था और यूरोपीय आयोग (अंग्रेज़ी: "European Commission") ने २००४ में इसे आधिकारिक सदस्य बनाने की सिफारिस की। यूरोपीय परिषद (अंग्रेज़ी: "European Council") द्वारा २००४ के मध्य में क्रोएशिया को सदस्य उम्मीदवार घोषित किया गया। प्रवेश वार्ता मूल रूप से मार्च २००५ में निर्धारित की गई जो उसी वर्ष अक्टूबर में जांच प्रक्रिया के साथ आरम्भ हुई। क्रोएशिया के लिए अवाप्ति प्रक्रिया स्लोवेनिया की जिद से जटिल हो गयी, जो स्वयं यूरोपीय संघ का सदस्य है। उसके अनुसार दोनो देशों के मध्य के सीमा विवाद के मुद्दे को क्रोएशिया के परिग्रहण से पहले अधिक वरियता मिलनी चाहिए।

क्रोएशियाई जनता आम तौर पर यूरोपीय संघ के परिग्रहण प्रक्रिया के समर्थन में थी। यूरोस्केपटिसिस्म (अंग्रेज़ी: "Euroscepticism") में क्षणिक परिवर्तन अवसरतया होते रहते हैं जैसे अप्रैल २०११ में यूरोपीय संघ के साथ हेग न्यायाधिकरण के सहयोग की वजह से हुआ। २२ जनवरी २०१२ को क्रोएशिया में यूरोपीय संघ के परिग्रहण पर एक जनमत संग्रह रखा गया जिसमें ६६ प्रतिशत मत क्रोएशिया को यूरोपिय संघ में शामिल करने के पक्ष में पड़े।

क्रोएशिया ने ३० जून २०११ को परिग्रहण वार्ता समाप्त की और ९ दिसम्बर २०११ को २८वाँ सदस्य बनने के लिए विलय संधि पर हस्ताक्षर किए। २१ जून २०१३ को अनुसमर्थन प्रक्रिया सम्पन्न हुई। इस प्रकार क्रोएशिया का यूरोपीय संघ में प्रभावशाली प्रवेश और परिग्रहण १ जुलाई २०१३ हुआ। यद्दपि यूरोपिय संघ में शामिल होने के बावजूद, क्रोएशिया अभी एकल मुद्रा और शेंगेन क्षेत्र में शामिल नहीं हो रहा है।
