स्कारलेट विल्सन

स्कारलेट मेलिश विल्सन भारतीय सिनेमा में काम करने वाली एक ब्रिटिश मॉडल और नर्तकी है।
स्कारलेट का जन्म और पालन-पोषण ब्रिटेन में हुआ। इन्होंने लंदन के टिफ़नी थिएटर कॉलेज में कला प्रदर्शन का अध्ययन किया।इन्होंने बैले और जैज़ में प्रशिक्षण प्राप्त किया। इन्होने कहा कि वह एक साल की उम्र से नृत्य (डांस) कर रहीं हैं।

बॉलीवुड में काम करने के लिए 2009 में ये भारत आईं और मॉडलिंग करना शुरू कर दिया। इन्होंने टीवी शो "चक धूम धूम" में कोरियोग्राफी में सहायता प्रदान कीऔर वाणिज्यिक विज्ञापनों समेत विभिन्न परियोजनाओं के लिए अनेक शहरों व अभिनेताओं जैसे ऋतिक रोशन और सैफ अली खान के साथ काम किया। 

राजीव खंडेलवाल के साथ ये अहसान हैदर द्वारा लिखित और निर्देशित एक आगामी फिल्म में अपनी पहली प्रमुख भूमिका में दिखाई देंगी। स्कारलेट ने एस॰एस॰ राजमौली द्वारा निर्देशित 2015 की भारतीय द्विभाषी फिल्म में भी एक आइटम सॉन्ग किया है।


