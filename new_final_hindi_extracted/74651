रॉटनेस्ट द्वीप

रॉटनेस्ट द्वीप (Rottnest Island), जिसे स्थानीय नूंगार लोग (इस क्षेत्र के मूल ऑस्ट्रेलियाई आदिवासी निवासी) वादजेमप (Wadjemup) कहते हैं, पश्चिमी ऑस्ट्रेलिया के तट से आगे हिन्द महासागर में स्थित एक द्वीप है। यह संक्षिप्त और अनौपचारिक रूप से रोट्टो (Rotto) भी कहलाता है। रॉटनेस्ट द्वीप फ़्रीमैन्टल से पश्चिम में १८ किमी की समुद्री दूरी पर है। १९ वर्ग किमी का यह द्वीप एक संरक्षित क्षेत्र है और यहाँ क्वोका नामक धानीप्राणी (मारसूपियल) की आबादी पाई जाती है, जो बहुत ही कम अन्य स्थानों पर मिलने वाला प्राणी है। यह एक पर्यटक आकर्षण है और पर्थ से यहाँ के लिए दैनिक नावी सेवाएँ चलती है। अनुमान है कि हर वर्ष लगभग ५,००,००० सैलानी इसे देखने आते हैं। लगभग १०० लोग स्थाई रूप से द्वीप पर रहते हैं। द्वीप पर कोई भी मोटर वाहन ले जाना मना है।

