सौर अनुसारक

सौर अनुसारक (solar tracker) उस युक्ति को कहते हैं जो किसी वस्तु को घुमाकर उसे सदा सूर्य की तरफ बनाये रखता है। इस क्रिया को 'सौर अनुसरण' (सोलर ट्रैकिंग) कहते हैं। सौर अनुसारकों का उपयोग सौर पैनेलों, फ्रेसनेल परावर्तक, दर्पण, तथा लेंसों आदि को सूर्य की तरफ बनाये रखने के लिये किया जाता है। समतल पैनेल वाले प्रकाश-वोल्टीय प्रणालियों को सूर्य की ओर अभिमुख रखने से अधिकतम सौर ऊर्जा की प्राप्ति होती है जिससे अधिकतम प्रकाशविद्युत प्राप्त करने में सहायता मिलती है।

