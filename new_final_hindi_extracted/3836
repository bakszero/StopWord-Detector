नोसू भाषा

नोसू (), जिसे उत्तरी यी, लिआंगशान यी और सिचुआन यी भी कहा जाता है, दक्षिणी चीन में बसने वाले यी लोगों द्वारा बोली जाने वाली तिब्बती-बर्मी भाषाओँ की सदस्य यी भाषाओँ की मानक भाषा है। सारी यी बोलियों में यह अकेली है जिसे पाठशालाओं में लिखित रूप से पढ़ाया जाता है। दुनिया भर में ८० लाख की आबादी रखने वाले यी समुदाय में से २० लाख अब नोसू बोलते हैं और यह तादाद बढ़ रही है। तिब्बती-बर्मी भाषा परिवार में यी भाषाएँ बर्मी भाषा के करीब मानी जाती हैं।

यी की अपनी चित्रलिपि पर आधारित एक लिपि है जिसमें ८,००० - १०,००० चिह्न हैं। हालांकि चीनी भावचित्र में एक प्रकार की चित्रलिपि पर आधारित हैं, लेकिन चीनी लिपि और यी लिपि में कोई सम्बन्ध नहीं मिला है। आधुनिक यी लिपि को 'नोसू ब्बर्मा' () कहा जाता है।

