गामबूर्तसेव पर्वतमाला

गामबूर्तसेव पर्वतमाला (Gamburtsev Mountain Range) पूर्वी अंटार्कटिका में स्थित एक पर्वतमाला है। अंटार्कटिका के दुर्गम स्थान के कारण इसका अस्तित्व लगभग पूर्ण मानव इतिहास में अज्ञात रहा और यह सन् १९५८ में तीसरे सोवियत अंटार्कटिक अभियान में पाई गई। इसका नाम भूभौतिकी के प्रसिद्ध सोवियत वैज्ञानिक ग्रिगोरी आलेक्सान्द्रिविच गामबूर्तसेव (Grigoriy A. Gamburtsev, Григорий Александрович Гамбурцев) पर रखा गया। यह पर्वतमाला लगभग १२०० किमी तक चलती है और इसके पर्वतों की अनुमानित ऊँचाई २,७०० मीटर (८,९०० फ़ुट) है। यह हमेशा लगभग ६०० मीटर मोटी हिमचादर से ढके होते हैं।

