बीटा जिराफ़ तारा

बीटा जिराफ़ या बीटा कमॅलपार्डलिस (β Camelopardalis या β Cam) आकाश में जिराफ़ तारामंडल के क्षेत्र में स्थित एक G-श्रेणी का पीला-सफ़ेद महादानव तारा है। पृथ्वी से एक दिखने वाला यह तारा वास्तव में एक दोहरा तारा है। इसका सापेक्ष कांतिमान (यानि चमक का मैग्निट्यूड) +४.०३ है, जिसके दो तारों की अलग-अलग चमक लगभग +४.० और +७.४ मापी गई है (ध्यान दें कि मैग्निट्यूड एक ऐसा उल्टा माप होता है जो जितना अधिक हो तारा उतना ही कम रोशन होता है)। यह पृथ्वी से लगभग १,००० प्रकाश-वर्ष की दूरी पर है।

