नागा

नागा (, ) भारत की एक प्रमुख जनजाति हैं। इनका निवास क्षेत्र भारत के पूर्वोत्तर क्षेत्र व म्यांमार के पश्चिमोत्तर क्षेत्र में है। भारत में ये नागालैंड राज्य में बहुसंख्यक है। २०१२ में यहाँ पर इनकी संख्या १७ लाख दर्ज की गयी। इसके अलावा ये मणिपुर, असम, अरुणाचल प्रदेश में भी इनकी अच्छी खासी जनसंख्या है।

वही म्यांमार में ये जनजाति कुछ क्षेत्रों में बहुसंख्यक है। वहाँ पर इनके इलाकों को स्वायत्त क्षेत्र घोषित किया गया है जहाँ का प्रशासन ये खुद ही सँभालते है। इन इलाकों को नागा स्वायत्त क्षेत्र कहा जाता है।

ब्रिटिश काल से पहले तक इनका बाहरी दुनिया से कोई भी संपर्क नहीं था। १८२८ तक असम ब्रिटिश शासन के कब्जे में आ गया। परन्तु नागा जनजाति लगातार असम के सीमावर्ती क्षेत्रो में आक्रमण करती रहती। १८४५ में नागा सरदारों के साथ अंगेजों का समझौता हुआ जिसके तहत नागा आक्रमण बंद करने पर राजी हो गए। लेकिन उसके बाद समझौते का उल्लंघन होता रहा।

१८५१ में अंगेजों ने इस क्षेत्र (नागालैंड) में अपनी सेना टुकडियां तैनात कर दी। परन्तु १८७८ में अंगमी नागाओं ने अंग्रेजी कैम्पों पर फिर से छापे मारे। इसका जवाब अंग्रेजों ने दृढतापूर्वक दिया और कई नागा गावों में आग लगा दी।

१९ वी शताब्दी के अंत में यहाँ ईसाई मिशनरियां आई और बहुत से नागाओं का धर्म परिवर्तन किया। अतः इन मिशनरियों ने इनके रहन सहन को प्रभावित किया। अतः मिशनरियों ने इनके सामाजिक और सांस्कृतिक रूप को बदल डाला।

आज लगभग ९५% नागा ईसाई है। 
अंगमी जपू फिजो ने नागाओं के संघर्ष के लिए नागा नैशनल काउंसिल का गठन किया जिसका उद्देश्य अलग नागा राज्य था। जून १९४७ में नागा नैशनल काउंसिल का अंग्रजों से ९ सूत्री समझौता हुआ परन्तु अनेकों नागाओं ने इसका विरोध किया।

ब्रिटिश राज के अंतिम दिन १४ अगस्त १९४७ को नागा नैशनल काउंसिल ने नागालैंड की स्वतंत्रता घोषित कर दी। मई १९५१ में नानेका (नागा नैशनल काउंसिल) ने दावा किया कि अलग नागालैंड के लिए उसके द्वारा कराये गए जनमत - संग्रह में ९९% लोग उसके साथ है। पर १९५२ में भारत सरकार ने उसका दावा ख़ारिज कर दिया। नागा अब भारत के खिलाफ गुरिल्ला मूवमेंट चलाने लगे। परन्तु भारत सरकार ने उसका विद्रोह दबा दिया। बाद में फिजो लन्दन भाग गया और वहा से यह अभियान अपनी मृत्यु तक चलाया।
इनकी प्रमुख भाषा कुकी-चिन-नागा भाषाएँ है। इसके अलावा इन्होने क्रियोल भाषा का भी विकास किया जिसका ये प्रयोग आपस में बातचीत करने में करते है। 

पारंपरिक रूप से नागा गावों में रहते है। इनका मुख्य धंधा शिकार है। ये जंगली जानवरों का शिकार करते है। ये अपने घर बास से बनाते है। ये योद्धा जनजाति है। इनकी वीरता को ही देख परखकर इनकी शादी होती है।

स्त्रियों की दशा भी इस जाति काफी अच्छी है। इन्हें पूर्ण स्वतंत्रता प्राप्त है।

लगभग ९५% नागा ईसाई है। कुछ नागा समूह सर्वात्मवादी भी है।

नागाओं की प्रमुखतः ६६ जनजातियां है। प्रमुख नागा जनजातियों कि सूची निम्न है-

