कुनमिंग

कुनमिंग () दक्षिण-पश्चिमी चीन के युन्नान प्रान्त की राजधानी और सबसे बड़ा शहर है। यह चीन की प्रशासन-प्रणाली में एक विभाग-स्तरीय (प्रीफ़ॅक्चर) शहर है। द्वितीय विश्वयुद्ध में कुनमिंग को भारत से प्रसिद्ध बर्मा सड़क (उर्फ़ 'लेडो रोड') द्वारा जोड़ा गया था जिसके ज़रिये सिपाही और जंग की सामग्री भारत से चीन पहुंचाई जाती थी। सन् २०१० की जनगणना के अनुसार कुनमिंग की आबादी ६४,३२,२१२ थी जिनमें से ३०,५५,००० इसके शहरी क्षेत्रों में बस रहे थे। यह शहर युन्नान-गुईझोऊ पठार के बीच में स्थित है और दिआन झील के उत्तरी छोर पर स्थित है। पूरा शहर मंदिरों, झीलों और छोटी पहाड़ियों से घिरा हुआ है। कुनमिंग अपने 'सदाबहार' मौसम के लिए मशहूर है और यहाँ सालभर हरियाली रहती है और फूल खिलते रहते हैं।

