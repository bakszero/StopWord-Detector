तुम्हारे लिये (1978 फ़िल्म)

तुम्हारे लिये (अंग्रेजी: For Your Sake) 1978 में बासु चटर्जी द्वारा निर्मित हिन्दी फिल्म जिसमे संजीव कुमार, विद्या सिन्हा व अशोक कुमार ने प्रमुख पात्र निभाए है|

गौरी (विद्या सिन्हा) और प्रकाश (संजीव कुमार) में प्रेम है और उनके अंतरंग संबंध बन जाते हैं| प्रकाश का परिवार चाहता है कि वह रेणुका (नीलम मेहरा) से विवाह करे| उधर गौरी गर्भवती होकर बीमार पड़ती है और अस्पताल में भर्ती की जाती है| इस पर गौरी व प्रकाश के पिछले जन्म का रहस्य खुलता है जिसमे वे गौरी व गंगाधर उपाध्याय थे जबकि रेणुका कलावती थी| उस जन्म में भी गौरी गर्भवती होकर बीमार हुई और कलावती के हस्तक्षेप से मर गई| इसके बाद गौरी की कोख में पलता बच्चा भी मर गया जिस कारण गंगाधर की मृत्यु हो गई| इस जन्म में भी प्रकाश के जीवन के लिए गौरी और रेणुका में किसी एक को अपना बलिदान देना है| गर्भवती होने के कारण, पिछली जन्म की तरह, गौरी बलिदान नहीं दे सकती| इधर रेणुका गौरी को मार प्रकाश को पाना चाहती है| तीनों में किसे अपना बलिदान देना पड़ता है, यह आगे की कहानी में बताया गया है|


