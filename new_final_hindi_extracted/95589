आर्थर ऐश

आर्थर रॉबर्ट ऐश का जन्म १० जुलाई १९४३ को रिचमंड, अमेरिका मे हुआ था। ऐश अंतरराष्ट्रीय टेनिस में सर्वोच्च स्तर पर खेलने वाले प्रथम अफ्रीकी अमेरिकन खिलाड़ी थे। हृदय की दो बार तथा मस्तिष्क की एक बार शल्य चिकित्सा होने के बाद उन्होंने समय से पहले ही कोर्ट छोड़ दिया था। बाद में उन्होंने अपने प्रभावशाली व्यक्तित्व के जरिये समाज में मानवाधिकार, जन स्वास्थ्य और शिक्षा से जुड़े कार्यों में अहम् योगदान दिया. 

ऐश को १९८८ में यह जानकारी मिली कि वे एचआईवी संक्रमण के शिकार हैं। इलाज के दौरान संक्रमित रक्त चढाये जाने से उन्हें यह संक्रमण हुआ था। १९९२ में ऐश ने अपनी बीमारी का सार्वजनिक रूप से खुलासा कर दिया. ऐश विश्व टेनिस जगत के सबसे भद्र खिलाड़ियों में से एक माने जाते थे। ऐश की मृत्यु ६ फ़रवरी १९९३ को न्यूयार्क सिटी में हुई।
