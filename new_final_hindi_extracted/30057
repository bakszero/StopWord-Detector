दिल (1990 फ़िल्म)

दिल (1990 फ़िल्म).
दिल बॉलीवुड की एक फ़िल्म है जो 1990 में प्रदर्शित हुई थी। आमिर खान, माधुरी दीक्षित, अनुपम खेर और सईद जाफ़री प्रमुख कलाकार हैं। इन्द्र कुमार द्वारा निर्देशित इस फ़िल्म में संगीत दिया है आनंद-मिलिंद ने।

हजारी प्रसाद (अनुपम खेर) एक कंजूस किस्म का आदमी है जो दिन रात अपने एकलौते पुत्र राजा, (आमिर खान) के लिए किसी धनी लड़की का सपना देखता रहता है। राजा की दिलचस्पी केवल अपने पिता के पैसे महंगी पार्टियों में खर्च करने में है। एक दिन कॉलेज जाते वक्त, निकट से गुजर रही एक जीप राजा पर कीचड उछल जाती है। जीप चलने वाली लड़की मधु, (माधुरी दीक्षित) का अक्खड़ व्यवहार राजा को नागवार गुजरता है। राजा अँधा होने का ढोंग कर मधु को बेवकूफ बनाता है। जब असलियत खुलती है तो उसकी नक़ल करता है। दोनों इसके साथ ही एक दूसरे के दुश्मन बन जाते हैं और एक दूसरे को मजा चखाने का बहाना ढूँढने लगते हैं। राजा मधु को डांस रिहर्सल के दौरान अपने प्रयास से मधु को गिरा देता है। उसके बाद मधु उसको कॉलेज के चैम्पियन बॉक्स़र से लड़ने के लिए मजबूर कर देती है। उस घूंसेबाजी के संग्राम में राजा जीत जाता है। लड़की ढूंढते ढूंढते हजारी प्रसाद को आभास होता है की उसका रद्दी और कबाड़ का धंधा राजा की भव्य शादी में आड़े आएगा। एक दिन एक महंगे होटल में भ्रमण के दौरान उसका सामना एक करोड़पति मिस्टर मेहरा से हो जाता है जिसकी सिर्फ़ एक ही लड़की है।

हजारी भाड़े के कलाकार लेकर अपने स्टाफ के तौर पर भर्ती कर लेता है। मेहरा की तरह वह भी दो बड़े से कुत्ते लेकर सुबह सुबह समुद्र 
किनारे दौड़ लगाने पहुँच जातहै जिधर मेहरा घूम रहा होता है। मेहरा के साथ साथ घुमते हुए वो भिखारियों को बहुत से नकली रूपये लुटाता 
है। जल्दी ही वह मेहरा का दोस्त बन जाता है। मेहरा और हजारी अपने बच्चों की शादी एक दूसरे से करने को तैयार हो जाते हैं। जब राजा अपनी होने वाली बीवी से मिलता है तो उसे पता चलता है की वह लड़की मधु है। मधु और राजा शादी की सम्भावना से ही इनकार कर देते हैं।

इस फ़िल्म में आनंद-मिलिंद ने संगीत दिया है

