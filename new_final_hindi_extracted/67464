एन्डर्बी धरती

एन्डर्बी धरती (Enderby Land) पूर्वी अंटार्कटिका की मुख्यभूमि का एक उभरा हुआ भाग है, जो पश्चिम में शिन्नान हिमानी द्वारा रानी मौड धरती से विभाजित है और पूर्व में विलियम स्कोर्ज़बी खाड़ी तक फैला हुआ है। ऑस्ट्रेलिया यहाँ पर अपनी सम्प्रभुता बताता है, लेकिन न तो उसे विश्व के अन्य देश स्वीकारते हैं और न ही इसे अंटार्कटिक संधि में मान्यता दी गई है। २,८३० मीटर (९,३०० फ़ुट) लम्बा मैक्मास्टर पर्वत एन्डर्बी धरती का सबसे ऊँचा बिन्दु है।

