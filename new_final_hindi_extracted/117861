धनु तारामंडल

धनु या सैजीटेरियस (अंग्रेज़ी: Sagittarius) तारामंडल राशिचक्र का एक तारामंडल है जिसमें हमारी गैलेक्सी आकाशगंगा का केंद्रीय हिस्सा आता है। पुरानी खगोलशास्त्रिय पुस्तकों में इसे अक्सर एक धनुर्धारी (घोड़े के धड़ और इंसान के सर वाले) किन्नर के रूप में दर्शाया जाता था।

धनु तारामंडल में बारह मुख्य तारे हैं, हालांकि वैसे इसमें दर्ज़नों तारे स्थित हैं। इस तारामंडल के कुछ तारे मिलकर इसके अन्दर एक चायदानी की आकृति बनाते हैं। क्योंकि इस तारामंडल में हमारी गैलेक्सी, आकाशगंगा, का केंद्र भी पड़ता है इसलिए इसमें बहुत सी निहारीकाएँ भी दिखती हैं जिनमें से एक मस्सियर ५५ नाम का तारासमुह का प्रकाश प्रबल है।

