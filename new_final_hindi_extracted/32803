सकाल प्रचालन तंत्र

सकाल प्रचालन तंत्र (real-time operating system या RTOS) ऐसा प्रचालन तंत्र है जिसका विकास विशेष रूप से 'रीयल-टाइम' कार्यों के लिये किया गया हो। जिन कार्यों को किसी समयावधि के अन्दर ही पूरा न कर पाने की स्थिति में उस कार्य के परिणाम की गुणवत्ता कम या खराब हो जाय उन्हें 'रीयल टाइम' कार्य कहा जाता है। ऐसे प्रचालन तंत्र अनुप्रयोग द्वारा मांगी गयी सेवा को बिना समय गवांये ही पूरा करते हैं। वस्तुत: मांगी गयी सेवा को प्रदान करने में ये भी कुछ समय लेते हैं किन्तु वह समय इतना कम होता है कि कार्य की गुणवत्त पर असर नहीं पड़ता। इसके अलावा लिया जाने वाला समय की अधिकतम सीमा पूर्वनिर्धारित (predictable) होती है। इन विशेषताओं के कारण सकाल प्रचालन तंत्र प्रोग्रामकर्ता को नियन्त्रित की जाने वाली प्रक्रिया पर अधिकतम नियन्त्रण की सुविधा प्रदान करता है। 

