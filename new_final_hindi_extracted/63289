कोलफील्ड एक्स्प्रेस

कोलफील्ड एक्सप्रेस भारतीय रेलवे की एक सुपरफास्ट ट्रेन हैं जो कोलकाता शहर को पूर्वी भारत के अन्य औद्योगिक कस्बों दुर्गापुर, रानीगंज, आसनसोल, धनबाद के कोयला बेल्ट के साथ जोड़ती हैं। यह धनबाद और हावड़ा रेलवे स्टेशन के बीच सबसे अच्छा ट्रेन सेवाओं में से एक है।

यह ट्रेन दिन में चलती हैं इसलिए ऑफिस जाने वाले लोगों के द्वारा काफी पसंद किया जाता हैं। दैनिक यात्रियों के लिए यह मत्वपूर्ण कड़ी के रूप में काम करता है। यह एक बहुत ही लोकप्रिय ट्रेन है और आम तौर पर इसके सभी डिब्बों में यात्रियों की ज़बरदस्त भीड़ पायी जाती है। 

धनबाद से हावड़ा जाने वाली ट्रेन का नंबर 12340 हैं एवं यह सुबह के 05.55 बजे चलती हैं एवं 259 किलोमीटर की दुरी तय करते हुए 10.25 बजे हावड़ा पहुँचती है।

12339 कोलफील्ड एक्सप्रेस, प्रत्येक दिन प्लेटफार्म नंबर 12 से हर दिन 17:20 पर हावड़ा टर्मिनल से खुलती है और रात के 21:40 में धनबाद जंक्शन पहुँचती है।
