नागोर्नो-काराबाख़

नागोर्नो-काराबाख़ दक्षिण कॉकस के इलाक़े में स्थित एक क्षेत्र है। यह कॉकस पर्वत शृंखला की हीनकॉकस पहाडियों में आता है। इसका ज़्यादातर हिस्सा पहाड़ी है और वनों से भरपूर है। इसका क्षेत्रफल लगभग ४,४०० वर्ग किमी है। अज़रबैजान इस अपना हिस्सा मानता है और औपचारिक रूप से अंतर्राष्ट्रीय स्तर पर भी इसे उस देश का हिस्सा माना जाता है। यहाँ पर अज़रों की बजाए अर्मेनियाई लोगों की बहुतायत है और, आर्मीनिया की मदद से सन् १९९१ के बाद से नागोर्नो-काराबाख़ अपने-आप को वास्तविकता में अज़रबैजान से अलग कर चुका है और स्वतन्त्र राष्ट्र की तरह अपने मामले संभालता है। उसने अपना नाम "नागोर्नो-काराबाख़ गणतंत्र" रखा हुआ है जिस से अज़रबैजान को सख़्त आपत्ति है। इस मतभेद को सुलझाने के लिए अज़रबैजान और आर्मीनिया की सरकारों में समय-समय पर बातचीत के दौर चलते रहते हैं।

"नागोर्नो" शब्द रूसी भाषा के "नागोर्नी" (нагорный) शब्द से लिया गया है जिसका मतलब है ऊँचा या पहाड़ी इलाक़ा। "काराबाख़" तुर्की भाषा से लिया गया है और मानना है के "कारा बाख़" का अर्थ हिन्दी से मिलता जुलता "काला बाग़" है। स्थानीय भाषाएँ इसी "पहाड़ी काला बाग़" नाम का अनुवाद करती हैं -
यहाँ रहने वाले अर्मेनियाई लोग इस क्षेत्र को "आर्त्शाख़" (Արցախ) भी बुलाते हैं जो प्राचीन अर्मेनियाई राज्य का दसवां प्रांत हुआ करता था।


