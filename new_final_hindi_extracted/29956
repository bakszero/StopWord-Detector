मैमोरी कार्ड

मेमोरी कार्ड या फ़्लैश मेमोरी कार्ड, सॉलिड स्टेट फ्लैश मेमोरी डाटा स्टोरेज आंकड़ों को एकत्र करने वाली होती है, जिसका प्रयोग मोबाइल फोन, डिजिटल कैमरा, म्यूज़िक प्लेयर और वीडियो गेम जैसे कई इलेक्ट्रॉनिक उपकरणों में किया जाता है। इसमें प्रोगाम दोबारा लिखा जा सकता है और परिवर्तन भी किये जा सकते हैं।

सन् १९९० में बाजारों में उतरा पीसी कार्ड, पहला मेमोरी कार्ड था, जिसका वर्तमान में औद्योगिक रूप में प्रयोग होता है। १९९० में पीसी कार्ड से आकार में छोटे कई दूसरे मेमोरी कार्ड भी आए, जिनमें कॉम्पैक्ट फ्लैश, स्मार्ट मीडिया और मिनी कार्ड थे। वहीं मोबाइल फोन, वीडियो गेम और पीडीए जैसी युक्तियों में एमबेडेड मेमोरी कार्ड का प्रयोग भी होने लगा। १९९० से २००० के दशक में तक नए तरीके के कई मेमोरी कार्ड आए जिनमें मेमोरी स्टिक, एक्सडी पिक्चर जैसे कार्ड मुख्य थे। इनका आकार छोटा था। वर्तमान कंप्यूटरों, मोबाइल फोन में मेमोरी कार्ड के लिए स्थान (स्लॉट) होता है। कुछ उपकरणों में एक से अधिक मेमोरी कार्ड का भी प्रयोग किया जा सकता है।

यह उपकरण में कार्यानुसार जोड़कर कार्य पूर्ण होने पर निकाला जा सकने वाला फ्लैश मेमोरी कार्ड होता है। इसका प्रयोग मुख्यत: मोबाइल फोन के साथ पोर्टेबल मीडिया प्लेयर, जीपीएस डिवाइस आदि में किया जाता है। यह आकार में सबसे छोटा मेमोरी कार्ड होता है।

मिनी कार्ड फॉर्म फैक्टर रिमूवेबल और पोर्टेबल मेमोरी युक्ति होती है। फॉर्म फैक्टर यानि ऊर्जा का एक ऑब्जेक्ट से दूसरे ऑब्जेक्ट में स्थांतरण कर पाने में सक्षमता अच्छी होती है। इसका प्रयोग मोबाइल फोन, एमपीथ्री प्लेयर, डिजिटल कैमरा और दूसरे उपकरणों में होता है। 

एक्सडी पिक्चर कार्ड मुख्यत: डिजिटल कैमरों में प्रयोग होते हैं। मूल एक्सडी कार्ड १६ एमबी से ५१२ एमबी तक के होते हैं।

यह कार्ड आकार में छोटे होते हैं। इनकी स्पीड तेज होती है।

तोशि‍बा कंपनी ने विश्व का प्रथम ६४ गीगाबाइट मेमोरी कार्ड बनाया है। वर्ष २००९ में इसी कंपनी ने १६ जीबी का मेमोरी कार्ड भी लॉन्च किया था। इस कार्ड की डेटा स्थानांतरण की गति‍ भी बहुत अधि‍क है। इसकी डेटा राइट गति ३५ एमबीपीएस और रीड गति ६० एमबीपीएस है जो २.४ जीबी वीडि‍यो संचिका को ७० सेकंड में लोड कर लेता है।
मेमोरी कार्ड व पेन ड्राइव का डाटा पासवर्ड से सुरक्षित भी किया जा सकता है। इसके लिये कई सॉफ्टवेयर उपकरण उपलब्ध होते हैं। इन्हें डाउनलोड भी किया जा सकता है।

