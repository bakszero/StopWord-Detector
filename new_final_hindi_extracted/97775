सिरदर्द

सिरदर्द या शिरपीड़ा (शिरपीड़ा (Headache) सिर, गर्दन या कभी-कभी पीठ के उपरी भाग के दर्द की अवस्था है। यह सबसे अधिक होने वाली तकलीफ है, जो कुछ व्यक्तियों में बार बार होता है। सिरदर्द की आमतौर पर कोई गंभीर वजह नहीं होती, इसलिए लाइफस्टाइल में बदलाव और रिलैक्सेशन के तरीके सीखकर इसे दूर किया जा सकता है। इसके अलावा कुछ घरेलू उपाय भी होते हैं, जिन्हें अपनाकर सिरदर्द से राहत मिल सकती है।

सिरदर्द केवल एक लक्षण है, कोई रोग नहीं। इसके अनेक कारण हो सकते हैं, जैसे साधारण चिंता से लेकर घातक मस्तिष्क अर्बुद तक। इसके सौ से भी अधिक कारणों का वर्णन यहाँ संभव नहीं है, पर उल्लेखनीय कारण निम्नांकित समूहों में वर्णित हैं :

1. शिर:पीड़ा के करोटि के भीतर के कारण - 

2. शिर:पीड़ा के करोटि के बाहर के कारण - 

3. विषजन्य शिर:पीड़ा के कारण - 

4. शिर:पीड़ा के क्रियागत कारण - 

शिर:पीड़ा की उत्पत्ति के संबंध में बहुत सी धारणाएँ हैं। मस्तिष्क स्वयं चोट के लिए संवेदनशील नहीं है, किंतु इसके चारों ओर जो झिल्लियाँ या तानिकाएँ होती हैं, वे अत्यंत संवेदनशील होती हैं। ये किसी भी क्षोभ, जैसे शोथ, खिंचाव, तनाव, विकृति या फैलाव द्वारा शिर:पीड़ा उत्पन्न करती हैं। आँख तथा करोटि की मांसपेशियों के अत्यधिक तनाव से भी दर्द उत्पन्न होता है।








शिर:पीड़ा निम्नलिखित कई प्रकार की हो सकती है :

(1) मंद - करोटि के विवर के शोथ के कारण मंद पीड़ा होती है। यह दर्द शिर हिलाने, झुकने, खाँसने, परिश्रम करने, यौन उत्तेजना, मदिरा, आशंका, रजोधर्म आदि से बढ़ जाता है।

(2) स्पंदी - अति रुधिरतनाव पेट की गड़बड़ी या करोटि के भीतर की धमनी के फैलाव के कारण स्पंदन पीड़ा होता है। यह दर्द लेटने से कम हो जाता है तथा चलने फिरने से बढ़ता है।

(3) आवेगी - तंत्रिकाशूल के कारण आवेगी पीड़ा होती है। यह दर्द झटके से आता है और चला जाता है।

(4) तालबद्ध - मस्तिष्क की धमनी का फैलाव, धमनीकाठिन्य तथा अतिरुधिर तनाव से इस प्रकार की पीड़ा होती है।

(5) वेधक - हिस्टीरिया में जान पड़ता है जैसे कोई करोटि में छेद कर रहा हो।

(6) लगातार - मस्तिश्क के फोड़े, अर्बुद, सिस्ट, रुधिरस्राव तथा तानिकाशोथ से लगातार पीड़ा होती है।

शिर:पीड़ा के स्थान, समय, प्रकार तथा शरीर के अन्य लक्षणों एवं चिन्हों के आधार पर शिर:पीड़ा के कारण का निर्णय या रोग का निदान होता है।

आमतौर पर सिरदर्द चार तरह के होते हैं : 










सर्वप्रथम शिर:पीड़ा के कारण की खोज करनी चाहिए और उसकी उचित चिकित्सा करनी चाहिए। विश्राम अत्यावश्यक है। साधारण शिर:पीड़ा के लिए कुछ औषधियाँ प्रयुक्त होती हैं, जैसे ऐस्पिरिन, सोडा-सेलिसिलास, नोवलजीन, इरगापाइरीन आदि। तीव्र शिर:पीड़ा के लिए पेथिडीन या मॉर्फिया की सूई दी जा सकती है।

सामान्य सिरदर्द के लिए नौशादर और खाने वाला चूना बराबर मात्रा में मिलाकर शीशी में भर लें और अच्छी तरह मिला लें। सिरदर्द होने पर एक चुटकी निकालकर सूंघ लें। बर्फ कूटकर कपड़े में लपेट कर सिर पर रखने से भी राहत मिलती है, पर सर्दी - जुकाम से होनेवाले सिरदर्द में ऐसा न करें। अगर बुखार से हो तो गोदंती भस्म एक ग्राम पानी से सुबह - शाम या शिरशूलवर्जिनी रस की एक - एक गोली दिन में तीन बार पानी से लें।

माइग्रेन में आमतौर पर सिर के आधे हिस्से में दर्द होता है और सिरदर्द के वक्त मितली या उलटी भी आ सकती है। इसकी फ्रिक्वंसी के हिसाब से दवा लेनी पड़ती है। मसलन अगर महीने में दो - तीन बार से ज्यादा माइग्रेन हो तो डॉक्टर की सलाह से दवाई लें। बाकी नीचे लिखे उपाय भी अपना सकते हैं।

कोई एक उपाय करें :

- गोदंती भस्म और शिरशूलवजिर्नी रस मिलाकर लेने से कुछ देर के लिए आराम आ जाएगा, पर पूरा इलाज डॉक्टर से पूछकर ही करें।

- शिरशूलहर वटी लें।

- आक की सूखी डंडी खोखली होती है। उसे सिगरेट की तरह सुलगाकर जिस तरफ सिरदर्द हो, उसी तरफ के नथुने से धुआं खींचें। एक - दो बार करने पर सिरदर्द खत्म हो जाएगा।

- सूतशेखर रस की दो गोली दिन में तीन बार लें।

- लक्ष्मीविलास रस की दो गोली दिन में तीन बार लें।

- हल्का दर्द होने पर प्रवाल पंचामृत की दो गोली दिन में दो बार लें।

माइग्रेन में ज्ञान मुद्रा से आराम मिलता है।

- धीरे - धीरे अनुलोम - विलोम प्राणायाम करें।
- कानों को धीरे - धीरे खींचें।
- हाथ व पैरों के अंगूठों को दबाने से तुरंत आराम आता है।

- रात में सोने से पहले नाक में गाय के घी की दो - दो बूंदे डालें।
- सरसों के तेल को कटोरी में डालकर सूंघें।
- एक मुनक्के के बीज निकालकर उसमें एक साबुत राई रख दें। सूर्योदय से पहले कुल्ला करके पानी से मुनक्का निगल लें। 2-3 दिन ऐसा करें।
- सूर्योदय से पहले एक छटांक बूरा (पिसी खांड़) पानी में घोलकर दो - तीन दिन पीएं। शुगर वाले इसे बिल्कुल न अपनाएं।

बैलाडोना - 30 या ब्रायोनिया -30 या ग्लोनाइन -30 या आइरिस - वी -30 या जेलसीमियम -30 की चार - चार बूंदें दिन में चार बार लें।

टेंशन, थकान या नींद पूरी न होने से सिर दर्द
टेंशन हेडेक में सिर के आगे वाले हिस्से में दर्द होता है। आमतौर पर यह दर्द आराम करने से ठीक हो जाता है, इसलिए घबराएं नहीं, लेकिन अगर बार - बार ऐसा हो तो डॉक्टर की सलाह से सीटी स्कैन कराएं।

- शिरशूलवजिर्नी रस की एक - एक गोली 3 बार पानी से और 5 ग्राम अश्वगंध चूर्ण दिन में एक बार पानी से लें।
- सारस्वतारिष्ट सीरप 3 चम्मच इतने ही पानी में डालकर दिन में खाने के बाद 2 बार लें।
- रात को दूध में 3 ग्राम हल्दी डालकर गर्म करके पी लें। दो दिन में ही फर्क पड़ जाएगा। इसमें जरा - सा घी डालना सोने पे सुहागा होगा।
- ब्राह्मीवटी 2 गोली दिन में 2 बार लें।
- अश्वगंधा का एक कैप्सूल या 2 गोली दिन में दो बार।

मुद्रा
ज्ञान मुद्रा का प्रयोग करना चाहिए।

योग
- टेंशन में अनुलोम - विलोम व गहरी सांस लें।
- रात को सोने से पहले हाथ - मुंह धोकर तलवे व घुटने के पीछे की तरफ सरसों के तेल की मालिश करें। बैठकर 11 बार ओम का दीर्घ जाप करके लेट जाएं।

होम्योपैथी
नेट्रम म्यूर -30 या बैलाडोना -30 की 4-4 बूंदें थोड़े पानी में मिलाकर दिन में 4 बार लें।

