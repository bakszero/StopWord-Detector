शेखर गुरेरा

सम्पादकीय कार्टूनिस्ट शेखर गुरेरा (पूरा नाम : चंद्रशेखर गुरेरा) एक भारतीय कार्टूनिस्ट हैं। इन्हें भारत सरकार के पत्र सूचना कार्यालय से मान्यता प्राप्त है। इन्हें दैनिक पाकेट कार्टून के माध्यम से भारत के राजनीतिक एवं सामाजिक परिवेश पर चंद पंक्तियों में सटीक एवं गुदगुदाती टिप्पणियों के लिए जाना जाता है। इनके दैनिक कार्टून अंग्रेजी, हिन्दी और क्षेत्रीय भाषा के दैनिक समाचार पत्रों: द पायनियर, पंजाब केसरी, नवोदय टाइम्स, हिंदसमाचार एवं जगबानी में प्रकाशित होते हैं। इन्होंने अपने कार्टून जीवन की शुरुआत १९८४ में बतौर स्नातक कर रहे विज्ञान के एक छात्र, फ्रीलांसर के रूप में की थी।

शेखर गुरेरा का जनम ३० अगस्त १९६५ को मोगा, पंजाब, भारत में हुआ। १९८६ में मुलतानी मल मोदी कालेज, पटियाला, पंजाब से विज्ञान में स्नातक डिग्री प्राप्त की और १९९० में ललितकला महाविद्यालय, नई दिल्ली से एप्लाइड आर्ट्स में एक डिग्री प्राप्त की।

गुरेरा का पहला कार्टून १९७३ के दौरान बतौर एक पुरस्कार के संबंधित खबर, "वीर प्रताप" समाचारपत्र में प्रकाशित हुआ था। स्कूली शिक्षा के दौरान चित्रकला को बतौर रुचि जारी रखा। बतौर व्यवसाय, कार्टूनिस्ट का पहला कार्टून १९८४ के दौरान पंजाब केसरी में फ्रीलांसर रहते प्रकाशित हुआ जब गुरेरा विज्ञानं में स्नातक कर रहे थे।




