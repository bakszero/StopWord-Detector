स्वामी प्रणवानन्द

स्वामी प्रणवानंद (१८९६ - १९४१) का जन्म सन् १८९६ में वर्तमान बाग्लादेश के बजितपुर गांव में हुआ था। उनके बचपन का नाम बिनोद था। बचपन से ही वे गहन चिन्तन करते-करते ध्यान-मग्न हो जाते थे। उन्होने भारत के स्वतन्त्रता आन्दोलन में भाग लिया। 

वे बाबा गंभीरनाथ जी के शिष्य थे। सन् १९१७ में उन्होने भारत सेवाश्रम संघ की स्थापना की। उनके अनुयायी उन्हे भगवान शिव का अवतार मानते हैं।

जनवरी, सन् १९४१ में उनका देहावसान हो गया। उनके जन्मस्थान बाजितपुर में उनकी समाधि है।

