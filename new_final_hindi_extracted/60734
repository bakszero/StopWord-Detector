मीर अस्पताल

मीर चिकित्सा केन्द्र (מרכז רפואי מאיר‎ उच्चारण: मेर्काज़ रीफ़ू'इ मी'इर) इज़राइल के क्फ़ार साबा नगर का में एक अस्पताल है। यह इज़राइल का सातवाँ सबसे बड़ा अस्पताल परिसर है।

क्फ़ार साबा में यह चिकित्सालय आम जनता के लिए 15 जुलाई 1956 को टीबी और श्वास सम्बन्धी बीमारियों के उपचार हेतु खोला गया था। 1962 में, मीर को एक आम अस्पताल में परिवर्तित कर दिया गया और अब यह सापिर चिकित्सा केन्द्र का एक भाग है।

मीर अस्पताल में उच्च जनसंख्या वाले पूर्वी शारॉन मैदान में बसे विविध जातीय समुदाय के लोगों का उपचार किया जाता है, जिसमें आसपास के गाँवों और कस्बों के अरब-इज़राइली रोगी भी होते हैं। इस अस्पताल का नाम डा. जोसफ़ मीर (1890-1955) के नाम पर पड़ा जो सार्वजनिक रोगी निधि के मुखिया और इज़राइल पूर्व-राज्य के स्वास्थ्य मन्त्रालय के निदेशक थे। मीर उस समय प्रचलित अभिजात वर्गीय निजी स्वास्थय सेवा के विरोधी थे और उनका कहना था कि स्वास्थय सेवाएँ सार्वजनिक और समान होनी चाहिए ताकि जन-साधारण के स्वास्थ्य स्तर को सुधारा जा सके। आज, जब मीर अस्पताल के चिकित्सा कर्मियों को जीवन रक्षा के लिए बुलाया जाता है तो वे सम्प्रदाय, नस्ल या लिंग के आधार पर भेदभाव नहीं करते, और सीमा के पार के फ़िलिस्तीनी प्राधिकरण वाले कस्बे कालकिल्या से आए रोगियों को भी भर्ती करते हैं।

