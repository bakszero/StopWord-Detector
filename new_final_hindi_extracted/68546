मूलकण

भौतिकी में मूलभूत कण वे कण है, जिनकी कोई उपसंरचना ज्ञात नहीं है। यह किन कणो से मिलकर बना है, अज्ञात है। मूलभूत कण ब्रह्माण्ड की आधारभूत संरचना है, समस्त ब्रह्माण्ड इन्ही मूलभूत कणो से मिलकर बना है। कण भौतिकी के मानक मॉडल (standard model) के अनुसार क्वार्क, लेप्टॉन और गेज बोसॉन मूलभूत कण है। 

साधारणतया ब्रह्माण्ड मे दो तरह के कणो की कल्पना की गई है, एक "पदार्थ कण" (matter particle) और दूसरा "ऊर्जा कण" (energy particle)। पदार्थ कण वे कण है, जिसका द्रव्यमान होता है, जो जगह घेरता है, जो पॉली एक्सक्ल्युसन सिध्दांत का पालन करते है और यह फर्मिऑन कहलाते है। इसके विपरीत, ऊर्जा कण का द्रव्यमान नही होता है, स्वाभाविक रूप से यह जगह भी नहीं घेरता है, ना ही यह पॉली एक्सक्ल्युसन सिध्दांत का पालन करने बाध्य है, यह बोसान कहलाते है।

मूलभूत कण को अंग्रेज़ी में "ऍलॅमॅन्टरी पार्टिक्ल" (elementary particle) और उर्दू-फ़ारसी में "बुनियादी ज़र्रा" () कहते हैं।

