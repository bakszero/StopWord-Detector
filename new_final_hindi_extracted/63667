सुरत थानी प्रान्त

सुरत थानी, जिसे कभी-कभी केवल सुरत भी कहते हैं, थाईलैण्ड का एक प्रान्त है। यह दक्षिणी थाईलैण्ड क्षेत्र में मलय प्रायद्वीप के क्रा थलसंधि भाग में स्थित है। यह पूर्व में थाईलैण्ड की खाड़ी के साथ तटवर्ती है और दक्षिणी थाईलैण्ड का सबसे बड़ा प्रान्त है।

"सुरत थानी" का अर्थ "सज्जन लोगों का नगर" है। इसमें "थानी" संस्कृत के "धानी" शब्द से उत्पन्न है जिसका अर्थ "नगरी" होता है - यह शब्द आधुनिक राजस्थानी के "ढाणी" शब्द में भी मिलता है।

