अमीरात पैलेस

अमीरात पैलेस (अरबी: قصر الإمارات) अबू धाबी, संयुक्त अरब अमीरात में एक लक्जरी होटल है। यह अरेबियन संस्कृति को दर्शित करता हुआ अपने आप में एक मील का पत्थर है। अमीरात पैलेस हॉस्पिटैलिटी के दुनिया में अपना अलग नाम रखता है। 1.3 किमी के व्यक्तिगत बीच पर अवस्थित इस होटल में 85 हेक्टेयर से घिरा हुआ एक गार्डन एवं ११४ डोम है। जो ८० फ़ीट ऊंचे है। अमीरात पैलेस में 394 कमरे और सूट शामिल हैं।

इस होटल में विलासिता के इतने अच्छे साधन हैं की इसे ७ star श्रेणी के ऊपर की रेटिंग दी गयी हैं। हालांकि एक पत्रकार ने इसे सात सितारा होटल के रूप में वर्णित किया है, लेकिन यह आधिकारिक तौर 5 स्टार होटल की श्रेणी में गिना जाता है।

यह होटल अबू धाबी के बीच में स्थित है एवं जो संयुक्त अरब अमीरात की राजधानी है एवं एअरपोर्ट से इसकी दूरी सिर्फ ४० मिनट्स की हैं। यह होटल अपने आथिथ्य सेवा एवं भव्यता के लिए प्रसिद्ध है। यहाँ पर रुकना अपने आप में एक सुखद एहसास है।

इस होटल की इंटीरियर डिजाइनिंग आर्किटेक्ट जॉन इलियट रिब्बा द्वारा की गयी थी। जो विम्बेर्ली ,एलिसन, टोंग एवं जू” में सीनियर वाईस प्रेसिडेंट के पद पर कार्यरत थे। यह कंपनी एक इंटरनेशनल संस्था हैं। जो लक्ज़री होटल्स में विशेषता रखती है। इस होटल का उदघाटन २००५ में हुआ था लेकिन इसमें कुछ सुविधाएं एवं रेस्टोरेंट्स २००६ में जोड़े गए। इस होटल का निर्माण अबुधाबी सरकार द्वारा कराया गया एवं इसका स्वामित्व भी सरकार के पास ही हैं। हालाकी इसके प्रबंधन का काम केम्पिन्सकी समूह करता है। इस होटल के निर्माण में 1.9 बिलियन पौंड (3 बिलियन $) का खर्च आया था। सिंगापुर के मरीना बे सेंड्स के बाद ये दूसरा होटल है जिसके निर्माण में इतनी लागत आई है। अपने निर्माण लागत में अमीरात पैलेस, बुर्ज अल अरब होटल से भी आगे का स्थान रखता है।

इस होटल में ३०२ कमरे एवं ९२ सुइट्स है जो एक मुख्य बिल्डिंग एवं 2 विंग्स में फैले हुए है। यहाँ के बहुत सारे सुइट्स स्वरण एवं संगमरमर जडित है। इसके मुख्या की साज सज्जा काफी आकर्षक है एवं कुछ हद तक अविश्वसनिय लगती है इसके गुम्बद की विशालता एवं भव्यता देखते बनती है। इस होटल में एक विशाल कांफ्रेंस सेण्टर है जिसमे ११०० लोगों के बैठने की व्यवस्था है। इसके अलावा यहाँ पर ६० मीटिंग रूम्स है।

इसके बीच क्लब में एक ६ किलोमीटर का साइकिलिंग/जॉगिंग का ट्रैक, २ आउटडोर पूल्स, वाटर स्पोर्ट्स, टेनिस कोर्ट, क्रिकेट पिच, रग्बी पिच एवं फुटबॉल का मैदान है।

इस होटल में कई नमी गिरामी सितारे अपना कार्यक्रम देते हैं। क्रिस्टीना अगुइलेरा ने अपना बेक टो बेसिक टूर के लिए इसी जगह को चुना था एवं २४ अक्टूबर २००८ को अपना कार्यक्रम दिया था। इसमें १५००० लोगों ने भाग लिया था एवं यह शो काफी सफल रहा था। मीडिया में भी इससे अच्छी खासी कवरेज मिली थी। २०१५ में प्रदर्शित फिल्म फ़ास्ट एंड फ्यूरिऔस में इस होटल को दिखाया गया था।
