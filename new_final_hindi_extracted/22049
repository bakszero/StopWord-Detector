चीनी विकिपीडिया

चीनी विकिपीडिया () विकिपीडिया का चीनी भाषा का संस्करण है। यह अक्टूबर २००२ में आरम्भ किया गया था और १५ जनवरी २०१२ की स्थिति तक इस संस्करण पर ३,९४,५५४+ लेख हैं और यह बारहवाँ सबसे बड़ा विकिपीडिया संस्करण है।

चीनी विकिपीडिया हुडौंग और बाइडू बेइक के बाद तीसरा सबसे बडा़ ऑनलाइन चीनी विश्वकोश है।

चीनी विकिपीडिया के योगदानकर्ता विविध पृष्ठभूमि के हैं। मार्च २००५ के आँकड़ों के अनुसार ४६% प्रयोक्ता मुख्यभूमि चीन से हैं, २२% उत्तर अमेरिका से, १२% ताइवान से, ९% हाँगकाँग से, ३% जापान से, ३% यूरोप से, २% दक्षिणपूर्व एशिया से और ३% शेष अन्य क्षेत्रों से हैं। चीनी विकिपीडिया पर अधिकतर लेख चीन-सम्बन्धित विषयों पर हैं। इस क्षेत्र के भीतर भी हाँगकाँग, ताइवान और मुख्यभूमि चीन के समृद्ध पूर्वी तट के प्रान्तों पर लेख अधिक विवरणों के साथ हैं।

