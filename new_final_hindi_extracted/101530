ज़ोहरा सहगल

ज़ोहरा सहगल (२७ अप्रैल १९१२ – १० जुलाई २०१४) हिन्दी फ़िल्मों की एक अभिनेत्री थीं।
ज़ोहरा सहगल का असली नाम साहिबज़ादी ज़ोहरा बेगम मुमताज़ उल्लाह खान था। उनका जन्म एक सुन्नी मुस्लिम परिवार में हुआ था। महज सात वर्ष की आयु में मोतियाबिंद ने उनकी बायीं आँख की रौशनी छीन ली। उनका स्वभाव विद्रोही था। देहरादून में आयोजित मशहूर नृत्यांगना उदय शंकर के नृत्य ने उन्हें प्रेरणा दी। अलग-अलग संस्कृतियों और रीति-रिवाज़ों में उनकी बहुत रुचि थी। स्नातक होने के पश्चात वे उदय शंकर की नृत्य-मंडली में सम्मिलित हो गईं और जगह-जगह यात्रा की। अपनी इसी यात्रा के दौरान उन्होंने अपने से आठ वर्ष छोटे कामेश्वर सहगल से प्रेम-विवाह किया।
