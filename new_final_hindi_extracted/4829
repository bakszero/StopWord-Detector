मारिकाना के खनिकों की हड़ताल

मारिकाना के खनिकों की हड़ताल या लोंमिन हड़ताल वर्ष 2012 में दक्षिण अफ़्रीका के मारिकाना क्षेत्र के पास एक खान में घटित अनधिकृत हड़ताल थी। मारिकाना रुस्टेनबर्ग शहर के समीप स्थित है जहाँ लोंमिन कम्पनी के स्वामित्व वाली प्लैटिनम की खान है। दक्षिण अफ़्रीकी पुलिस सेवा और हड़ताली खनिकों के बीच की हिंसक घटनाओं की एक श्रृंखला ने अन्तराष्ट्रीय समुदाय का ध्यान आकर्षित किया। इस हिंसक घटना में 36 खान श्रमिकों, दो पुलिस अधिकारियों और चार अन्य अज्ञात लोगों की मृत्यु हुई तथा 78 अन्य कार्यकर्ताओं और पुलिस कर्मचारियों को चोटें आई। लोंमिन हड़ताल के अलावा सम्पूर्ण दक्षिण अफ़्रीकी खनन क्षेत्र में भी अनधिकृत हड़तालें शुरू हो गईं।

18 सितंबर को एक मध्यस्थ के संघर्ष विराम के लिए एक प्रस्ताव की घोषणा करते हुए कहा कि हड़ताली खनिक 22% वेतन वृद्धि, 2000 रेंड का एकमुश्त भुगतान स्वीकार कर चुकें हैं तथा 20 सितम्बर से काम पर लौट जाएँगे।

विश्व कि सबसे बड़ी प्लैटिनम निर्माता कम्पनी एंग्लो अमेरिकन प्लैटिनम ने 5 अक्टूबर को घोषणा की अनुशासनात्मक सुनवाई में उपस्थित न होने के कारण वो अपने 12,000 श्रमिकों को काम से निकाल देगी।
