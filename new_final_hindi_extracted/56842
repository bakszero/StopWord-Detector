आईआरएनएसएस-1एफ़

आईआरएनएसएस-1एफ़ भारतीय क्षेत्रीय नौवहन उपग्रह प्रणाली (आईआरएनएसएस) के सात उपग्रहों की श्रृंखला में छठा उपग्रह है। इससे पहले आईआरएनएसएस-1ए, आईआरएनएसएस-1बी, आईआरएनएसएस-1सी, आईआरएनएसएस-१डी और आईआरएनएसएस-1ई अंतरिक्ष में प्रक्षेपित किये जा चुके हैं। यह उपग्रह भारतीय क्षेत्र के लिए नौवहन (नेविगेशन) सेवाएं प्रदान करने के लिए सात उपग्रहों के नक्षत्र का हिस्सा है।

इस उपग्रह में दो तरह के पेलोड हैं। नौवहन पेलोड उपयोगकर्ताओं को दिशा सूचक नौवहन संकेत भेजेगा और रेंजिंग पेलोड में सी-बैंड ट्रांसपोंडर है जो उपग्रह के कार्यक्षेत्र का सटीक निर्धारण करने में सहायक है। 
इसका जीवनकाल 12 साल है।


