ऑल इज़ वैल (फ़िल्म)

ऑल इज़ वैल उमेश शुक्ला द्वारा निर्देशित और भूषण कुमार, कृष्ण कुमार, श्याम बजाज और वरुण बजाज द्वारा निर्मित व अजय कपूर द्वारा सह-निर्मित एक आगामी बॉलीवुड पारिवारिक ड्रामा फिल्म है। इसमें मुख्य भूमिका में अभिषेक बच्चन, ऋषि कपूर, असिन और सुप्रिया पाठक हैं। यह फिल्म शुक्ला की पिछली फ़िल्म ओ माय गॉड की तरह ही एक सामाजिक संदेश देती है। फिल्म 21 अगस्त 2015 को रिलीज होगी।


ऑल इज़ वैल ऋषि कपूर और अभिषेक बच्चन द्वारा की गयी एक सड़क यात्रा के बारे में है जिसमें बाद में उनकी माँ भी साथ आ जाती है। कथित तौर पर, असिन ने इस फिल्म में एक महत्वपूर्ण भूमिका निभायी है।

1 अक्टूबर से प्रमुख अभिनेता अभिषेक बच्चन और असिन के साथ दो सप्ताह की कार्यशाला के बाद, इस फिल्म की शूटिंग की ट्विटर पर अभिषेक बच्चन ने पुष्टि की, जो 16 अक्टूबर 2013 को शुभ ईद पर शुरू हुई। उमेश शुक्ला ने नासिक, हिमाचल प्रदेश, सिक्किम, दुबई और लंदन में फिल्म की शूटिंग की है और भारत में विभिन्न शहरों में भी शूट करने की उम्मीद है। मई 2014 में यह सूचना मिली कि फिल्म के सभी कलाकार शिमला में शूटिंग कर रहे थे।

निर्देशक उमेश शुक्ला ने दुबई और भारत में विभिन्न शहरों में फिल्माने के लिए कई स्थानों को देखा। लोकेशन तय होने के बाद में मुख्य अभिनेता अभिषेक बच्चन और असिन सहित पूरी टीम फिल्म शूटिंग करने के लिए एक कार्यशाला का हिस्सा थे।

फिल्म का संगीत हिमेश रेशमिया, मीत ब्रदर्स, मिथुन द्वारा रचित है।
