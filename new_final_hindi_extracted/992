अम्बरीष श्रीवास्तव

अम्बरीष श्रीवास्तव (Ambarish Srivastava) (जन्म ३० जून १९६५) एक आर्कीटेक्चरल इंजीनियर, साहित्यकार व कवि हैं। इनका नाम राष्ट्रीय कवि संगम निर्देशिका में सम्मिलित है। जो कि भारतीय कवियों की राष्ट्रीय सूची है !

वर्ष २००७ में, अम्बरीष श्रीवास्तव आल इंडिया नेशनल यूनिटी कांफ्रेस नई दिल्ली द्वारा आर्कीटेक्चरल इंजीनियरिंग के क्षेत्र में उत्कृष्ट सेवाओं, विशेष उपलब्धियों और योगदान के लिए राष्ट्रीय पुरस्कार “इंदिरा गांधी प्रियदर्शिनी अवार्ड" से सम्मानित किये गए थे। इंदिरा गांधी प्रियदर्शिनी अवार्ड पुरुषों और महिलाओं को उनके विभिन्न क्षेत्रों के व्यवसायों में उनकी उत्कृष्ट सेवाओं, विशेष उपलब्धियों और योगदान के लिए प्रदान किया जाता है। इस अवार्ड का प्रयोजन स्थान और देश में छिपी प्रतिभा को लक्ष्य करके उसकी पहचान करना है। वह पुरस्कार समारोह में उपस्थित नहीं हो सके थे क्योंकि वह एक सड़क दुर्घटना में ११ अक्टूबर २००७ में घायल हो गए थे, उन्होंने इस पुरस्कार को सीतापुर डाकघर के माध्यम से अपने घर पर प्राप्त किया था। 

2007 में इसके अलावा, वह इंजीनियरिंग और आर्कीटेक्चर " के क्षेत्र में भारतीय मानवाधिकार एसोसिएशन" द्वारा अभियंत्रण श्री" से तथा २००९ में हिन्दी कविता के क्षेत्र में हिन्दी साहित्य परिषद द्वारा "सरस्वती-रत्न" सम्मान से सम्मानित किये गए, निर्माण श्रमिकों के कल्याण के लिए वह सक्रिय रूप से एसीसी, लिमिटेड और अन्य कंपनियों के साथ संबद्ध है, साथ साथ उन्होंने निर्माण तकनीक पर कई हिन्दी लेख तथा किसानों, निर्माण श्रमिकों, सैनिकों, माताओं, बच्चों, आदि पर हिन्दी कविताओं की रचना की है।

अम्बरीष श्रीवास्तव कई अंतर्राष्ट्रीय और राष्ट्रीय व्यावसायिक संस्थानों यथा अमेरिकन सोसायटी ऑफ़ सिविल इंजीनियर्स (ASCE), आर्किटेक्चरल इंजीनियरिंग इंस्टीटयूट (AEI), स्ट्रक्चरल इंजीनियरिंग इंस्टीटयूट (SEI), भारतीय सड़क कांग्रेस (IRC), भारतीय भवन कांग्रेस (IBC), इंडियन सोसायटी फॉर टेक्नीकल एजूकेशन (ISTE), भारतीय पुल इंजीनियर्स संस्थान (IIBE), भारत का क्वालिटी सर्किल फोरम (QCFI) इंडियन इंस्टीटयूट ऑफ़ बिल्डिंग डिजाइनर्स एशोसियेशन (IIBD)(अध्यक्ष के रूप में), आई आई टी कानपुर के राष्ट्रीय भूकंप अभियंत्रण सूचना केन्द्र (NICEE) (व्यावहारिक रचनात्मक कार्यों को साझा करने के सम्बन्ध में) आदि के सदस्य है।

'भवन निर्माण' (वास्तु शिक्षा)

अम्बरीष श्रीवास्तव हिंदी भाषा के एक प्रसिद्ध भारतीय कवि हैं।

इनकी छः कवितायेँ संयुक्त अरब अमीरात की ई पत्रिका "अनुभूति" (http://www.anubhuti-hindi.org)/ की वेबसाइट पर, अन्य छः कवितायेँ काव्यांचल.काम (http://kavyanchal.com/), एक कविता कविता कोश (http://www.kavitakosh.org) पर और चौबीस कवितायें स्वर्ग विभा (http://swargvibha.in/) ई पत्रिका की वेबसाइट पर प्रकाशित हैं |

अम्बरीष श्रीवास्तव की अधोरचित रचना 'दिल से कर लो मेल' राष्ट्रीय व सामाजिक एकता तथा परस्पर सद्भाव को समर्पित है
<poem>
एक संग होती रहे पूजा और अजान.
सबके दिल में ईश हैं वे ही सबल सुजान..

निर्गुण ब्रह्म वही यहाँ वही खुदा अल्लाह.
वही जगत परमात्मा उनसे सभी प्रवाह..

झगड़े आखिर क्यों हुए क्यों होते ये खेल.
मंदिर-मस्जिद ना करो दिल से कर लो मेल..

पंथ धर्म मज़हब सभी लगें बड़े अनमोल.
इनसे ऊपर है वतन मन की आँखें खोल..

बाँट हमें और राज कर हमें नहीं मंजूर.
सच ये हमने पा लिया समझे मेरे हुजूर..

बहुतेरी साजिश हुई नहीं गलेगी दाल.
एक रहेगा देश ये नहीं चलेगी चाल..
</poem>

प्रकाशित पुस्तक : 'जो सरहद पे जाये' (अम्बरीष श्रीवास्तव की कवितायेँ)

अम्बरीष श्रीवास्तव नें सभी के सहयोग से 60 वर्ष की उम्र से अधिक कई बुजुर्ग व्यक्तियों के अच्छे स्वास्थ्य व दीर्घ जीवन की कामना करते हुए के लिए एक पूजा का आयोजन किया था तथा उन्हें सम्मानित किया था, हिन्दी अखबार दैनिक जागरण' के मोहन वर्मा नें श्रीवास्तवजी की इस सेवा पर एक विशेष रिपोर्ट लिखी थी | वह "हिंदी सभा", "हिंदी साहित्य परिषद", "संस्कार भारती" और "साहित्य उत्थान परिषद" के आजीवन सदस्य है।


