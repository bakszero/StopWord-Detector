म्यूज़िकब्रैन्ज़

म्यूज़िकब्रैन्ज़ () खुला स्रोत संगीत डेटाबेस के उद्देश्य से बनाई गयी परियोजना है। फ्रीडीबी परियोजना की भाँति, इसकी स्थापना कॉम्पैक्ट डिस्क डाटाबेस पर प्रतिबंध के उत्तर के रूप में हुआ था। हालाँकि, म्यूज़िकब्रैन्ज़ ने कॉम्पैक्ट डिस्क मॅटाडाटा संग्रह के बारे में अपना उद्देश्य व्यक्त किया था जिसके अनुसार यह संगीत के लिए संरचित खुला ऑनलाइन डेटाबेस होगा।

म्यूज़िकब्रैन्ज़ पर कलाकार, उससे सम्बद्ध रिकॉर्ड किये गये कार्य और उनके मध्य सम्बन्ध की जानकारियाँ एकत्रित की जाती हैं। इसपर अभिलिखित कार्य में कम से कम एलबम का शीर्षक, गीत शीर्षक और प्रत्येक गीत की लम्बाई प्रविष्ट होती हैं। इन प्रविष्टियों को स्वयंसेवक सम्पादकों द्वारा अनुरक्षित किया जाता है जो समुदाय की शैली-दिशानिर्देशों का पालन करते हैं। अभिलिखित कार्य में जारी करने की दिनांक एवं देश, सीडी पता, आवरण कला, ध्वनिक फिंगरप्रिंट, मुक्त रूप भाष्य पाठ और अन्य प्रमुख आँकड़े जोड़े जा सकते हैं। २७ फ़रवरी २०१५ के अनुसार म्यूज़िकब्रैन्ज़ में लगभग ९३०,००० लेख, १.४ मिलियन प्रदर्शन और १४.६ मिलियन अभिलेख शामिल हैं।

