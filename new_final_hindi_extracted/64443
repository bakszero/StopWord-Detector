रातू

रातू (Ratu) दक्षिणी प्रशांत महासागर के फ़िजी द्वीप समूह के मूल निवासियों में मुखिया का दर्जा रखने वाले पुरुषों की उपाधि है। इसी सामाजिक स्तर की महिलाओं को आँजी (लिखने में Adi, हालांकि उच्चारण आँजी) कहा जाता है। इन्डोनीशिया के जावा द्वीप पर भी मलय भाषा में भी पारम्परिक रूप से राजाओं व राजकुँवरों को 'रातू' कहा जाता है।

फ़िजीयाई भाषा में 'तू' का अर्थ 'मुखिया' है और 'रा' कई उपाधियों में आगे लगाई जाने वाली ध्वनि है। मलय भाषा में भी यह शब्द इसलिये मिलता है क्योंकि मलय और फ़िजीयाई दोनों मलय-पोलेनीशियाई भाषाएँ हैं और इनमें कई सजातीय शब्द हैं।

