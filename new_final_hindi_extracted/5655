रासू

रासू या वीज़ल () एक छोटा मांसाहारी स्तनधारी जानवर है जो दिखने में नेवले जैसा लगता है हालांकि इसकी नसल काफ़ी भिन्न है। यह पतले और लम्बे आकार का होता है और इसकी छोटी टाँगे होती हैं। यह तेज़ी से हिल सकता है और बहुत निपुण शिकारी होता है जो छोटे जानवरों को अपना ग्रास बनाता है। अंटार्कटिका, ऑस्ट्रेलिया और उनके इर्द-गिर्द के द्वीपों को छोड़कर यह दुनियाभर में मिलता है।

रासू एक चालाक और तेज़ प्राणी है और पश्चिमी सभ्यता में ऐसे व्यक्तियों को रासू (वीज़ल) कहा जाता है जो चालाकी से काम करते हों और किसी भी मुश्किल परिस्थिति में झूठ और चतुरता का सहारा लेकर अपने आप को बचा लें। मूल अमेरिकी आदिवासी संस्कृति में रासू का रास्ता काटना एक जानलेवा अपशकुन माना जाता था।

