कोर्दिल्येरा सेन्ट्रल (लूज़ोन)

कोर्दिल्येरा सेन्ट्रल (Cordillera Central) दक्षिणपूर्वी एशिया के फ़िलिपीन्ज़ देश की सबसे ऊँची पर्वतमाला है। यह लूज़ोन द्वीप के उत्तर-मध्य भाग में खड़ी है और कोर्दिल्येरा प्रशासनिक क्षेत्र के सभी प्रान्तों और कुछ अन्य प्रशासनिक क्षेत्रों के कुछ प्रान्तों पर विस्तृत है। उत्तर में यह लूज़ोन के उत्तरी तट पर समाप्त होती है और दक्षिणपूर्व में यह काराबालो पहाड़ियों से जुड़ी हुई है जो स्वयं आगे चलकर सियेर्रा माद्रे पहाड़ियों में मिल जाती हैं। कोर्दिल्येरा सेन्ट्रल में तीन सक्रीय ज्वालामुखी भी हैं।

