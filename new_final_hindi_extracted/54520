सबवे सर्फर्स

सबवे सर्फर्स एक अत्यंत लोकप्रिय कभी न खत्म होने वाली दौड़ का खेल है, जो डेनमार्क के असार्वजनिक कंपनी किलू तथा सिबो गेम्स द्वारा सहविकसित है तथा २०१२ में शुरू की गई थी। धीरे धीरे इसके प्रशंसकों की संख्या बढ़ती जा रही है। प्रशंसकों के अनुसार यह नशे जैसा है।

इस खेल का विषय विश्व भ्रमण (World Tour) है, जिस कारण हर कुछ दिनों में दुनिया के एक नए शहर जैसे न्यूयार्क, सिडनी, रोम, के साथ नया संस्करण तथा सीमित दिनों के लिये नए किरदार के साथ खेल के बाज़ार में उपलब्ध होता है। यह गेम किंडल, विंडोज़ फोन, आइओएस तथा एन्ड्रॉयड अॉपरेटिंग सिस्टम के मंचों पर उपलब्ध है। इसके मुख्य तीन किरदार जैक, ट्रिकी और फ्रेश ये तीनों एक क्रोधी पुलिस अफ़सर तथा उसके वफादार कुत्ते को चकमा देकर बचने के लिये बंद रेल की पटरियों पर दौड़ते हैं, जिसमें वह बीच बीच में मिलने वाली वस्तुएँ जैसे जैट पेक, सूपर जूता, सिक्का चुंबक, २× और ६× गुणक तथा सूपर कूद आदि की क्षणिक सहायता का भी लाभ लेते हैं। आप सोने के सिक्के असली पैसों से खरीद सकते हैं। सबवे सर्फर्स तीन आयामी ग्राफिक्स (3D) वाला खेल है तथा एक कहानी समेटा हुआ आर्केड खेल है जिसमें आप कुछ प्रयास के बाद निपुण हो सकते हैं।

इसे खेलना अत्यंत आसान है जिसमें आप कुछ समय बाद पारंगत हो सकते हैं। दौड़ने हेतु किसी बटन को दबाने की आवश्यकता नहीं है। स्क्रीन में अपनी उँगली को दाएँ, बाएँ तथा ऊपर, नीचे सरकाकर बधाओं से तथा टकराने से बचें। नए किरदारों को मुक्त करने हेतु आपको सिक्कों की आवश्यकता होगी जिसे आप या तो खेल कर जमा करें अथवा एक अन्य विकल्प भी उपलब्ध है जिसमें आप अपने असली रुपयों द्वारा चाबियाँ तथा सिक्के खरीद सकते हैं। साप्ताहिक शिकार को समयावधि में संपन्न कर अतिरिक्त सिक्के जीत सकते हैं, तथा दैनिक चुनौतियों को प्रतिदिन पूरा कर सूपर रहस्यमय डब्बा प्राप्त कर सकते हैं। इसके अतिरिक्त खेलते हुए रहस्यमय डब्बे प्राप्त होते हैं जिससे आपको अतिरिक्त सिक्के मिल सकते हैं।

नए संस्करणों में ट्रॉफी भी प्राप्त होती है जिसे भाग्यवश ही आप सूपर सहस्यमय डब्बों से प्राप्त कर सकते हैं। आपके उत्तम खेलों के लिये अब खेल में पुरस्कारों से सम्मानित किया जाता है। अपने फेसबुक खाते से लॉग इन करके आप अपने मिमित्रों के बनाए हुए स्कोरों को "उच्च स्कोर" में देख सकते हैं तथा "टॉप रन" में जिसकी दौड़ सबसे इच्छा होता है उन्हें सम्मानित किया जाता है। यह मनोरंजन का एक अच्छा साधन है।

इस खेल के किरदार निम्नांकित हैं।
नीचे सबवे सर्फर्स के अक्टूबर २०१२ से अब तक के संस्करण दिये गये हैं।

यह सबवे सर्फर्स का सबसे पहला संस्करण है जिसमे ज़ोम्बी जैक नामक किरदार आया जो सीमित था, तथा यह सबवे सर्फर्स के मुख्य किरदार जैक का ज़ोम्बी अवतार था। इस संस्करण का आरंभ अक्टूबर २०१२ में हुआ। इसका मुख्य विषय पाश्चात्य त्यौहार हैलोवीन का था।

यह हैलोवीन के दो महीने बाद आरंभ हुआ दूसरा संस्करण है जिसमें सीमित किरदार एल्फ ट्रिकी था जिसमें ट्रिकी नामक किरदार ने एल्फ के कपड़े पहने थे। इसका आरंभ दिसम्बर २०१२ में हुआ।

यह संस्करण सबवे सर्फर्स के वर्ल्ड टूर का पहला संस्करण तथा क्रम में तीसरा है। इसमें सीमित किरदार के रूप में टोनी नामक किरदार आया। यहीं से इस खेल की लोकप्रियता में बढ़ोत्तरी हुई। इसका आरंभ ५ जनवरी सन् २०१३ को हुआ।

यह संस्करण उपयोगकर्ताओं में अत्यंत लोकप्रिय रहा तथा वर्ल्ड टूर न्यूयार्क की उत्तम सफलता के परिणाम स्वरूप आया। इसमें कार्मेन (Carmen) नामक सीमित किरदार दिखाई दिया। इसका आरंभ ३१ जनवरी २०१३ को किया गया।

यह वर्ल्ड टूर के तृतीय संस्करण के रूप में आया जिसमें रॉबर्टो नामक सीमित किरदार दिखा। इसका विषय रोम नामक शहर था तथा इसका आरंभ २८ फ़रवरी २०१३ को हुआ।

सबवे सर्फर्स वर्ल्ड टूर की शृंखला अपने चतुर्थ पायदान पर सिडनी जा पहुँचा। इस संस्करण में किम् नामक सीमित किरदार दिखाई पड़ा। अभी तक यह खेल सिक्कों तक सीमित था परंतु इस संस्करण में नई वस्तु के रूप में चाबी आई जिसका उपयोग किरदार के वस्त्रों के लिये किया जाता है। इसका आरंभ ४ अप्रैल २०१३ को हुआ।

अपने पाचवे चरण में सबवे सर्फर्स टोक्यो, जापान पहुँचे। इस संस्करण में हारुमी नामक सीमित किरदार दिखाई दी। इसका आरंभ २ मई २०१३ को हुआ।

यह सबवे सर्फर्स का सातवाँ संस्करण तथा वर्ल्ड टूर का छठवाँ चरण था जिसमें निक नामक सीमित किरदार आया। इस संस्करण में जेक के लिये दो वस्त्र (आउटफिट्स) ब्लैक आउटफिट जो मुफ्त था, तथा स्टार आउटफिट जिसकी कीमत ३० चाबियाँ थीं वे डालीं गईं। इसका आरंभ २ जून २०१३ को किया गया।

इसमें वर्ल्ड टूर पेरिस शहर जा पहुँचा तथा इसमें कोको नामक नया सीमित किरदार आया। यह भी लोकप्रिय संस्करण रहा। जिसका आरंभ १ जुलाई २०१३ को हुआ।

इस वर्ल्ड टूर का अगला कदम बीजिंग पर पड़ा जो उपयोगकर्ताओं में मनोरंजक सिद्ध हुआ। इसमें सन नामक एक चीनी सीमित किरदार के रूप में दिखा। इसमें एक नई वस्तु पावर जम्पर भी आई जिसकी सहातया से किरदार बहुत ऊँचा कूद कर सिक्के ले सकता था। इसकी सुरुवात अगस्त २०१३ में हुई।

यह सबवे सर्फर्स का सितंबर २०१३ में आया संस्करण था जिसका विषय मॉस्को शहर था। इसमे सीमित किरदार एलेक्स दिखाई दिया। यह भी अत्यंत प्रचलित रहा।

यह सबवे सर्फर्स का द्वितीय हैलोवीन संस्करण था। इसमें एडी नामक नया सीमित किरदार आया। पुलिस ने फ्रेंकस्टाइन नामक प्रेत का रूप बनाया था।
इसका आरंभ १७ अक्टूबर २०१३ को हुआ।

यह वर्ल्ड टूर का ग्यारहवाँ चरण था तथा द्वितीय हॉलीडे (क्रिसमस) संस्करण था। इसमें नया सीमित किरदार जेमाइ दिखा। पुलिस अफ़सर ने सॉन्टाक्लोज़ का पोशाक धरण किया था उसके कुत्ते ने बारहसिंगे का रूप लिया था। इसका आरंभ २१ नवम्बर २०१३ को हुआ।

सबवे सर्फर्स का वर्ल्ड टूर मुम्बई, भारत जा पहुँचा जिसमें जय नामक एक नया सीमित भारतीय किरदार आया। इसकी सुरुआत दिसंबर २०१३ को हुई।

वर्ल्ड टूर मिआमी का पहला संस्करण २०१३ में आया तथा इसका यह दूसरा संस्करण जनवरी २०१४ में आया जिसमें सबसे पहला सीमित किरदार जिसे एक पोशाक प्राप्त थी, वह आया। इसमें स्पीड आउटफिट के साथ निक पुन: एक बार सीमित किरदार के रूप में दिखा।

यह वर्ल्ड टूर शृंखला का चौदहवाँ संस्करण था जिसका विषय सिओल (Seoul) नामक शहर था। इसमें सीमित किरदार के रूप में मीना नामक लड़की अपने रोबो पोशाक (Robo Outfit) के साथ दिखी। इसका आरंभ १४ फ़रवरी २०१४ को हुआ था।

यह न्यूयार्क का दोबारा भ्रमण था। इसमें टोनी नामक नया सीमित किरदार दिखा तथा अन्य किरदारों के लिये नये पोशाक भी जोड़े गए। इसका आरंभ ६ मार्च २०१४ को हुआ।

वर्ल्ड टूर मेक्सिको जा पहुँचा। यह संस्करण बहुत प्रचलित है तथा इसमे सीमित किरदार के रूप में रोज़ा (Rosa) नामक लड़की अपने भेड़िये के पोशाक (Fox Outfit) के साथ दिखी। इसका आरंभ २७ मार्च २०१४ को हुआ।

यह रोम का २०१४ का संस्करण है जो रोम का द्वितीय भ्रमण है। इसमें सीमित किरदार के रूप में रॉबर्टो का पुन: आगमन हुआ तथा इसमें उसे फॉन पोशाक (Fan Outfit) दिया गया। इसका आरंभ १६ अप्रैल २०१४ को हुआ।

यह सबवे सर्फर्स का वैंकूवर (Vancouver) भ्रमण था जिसमें एक सिपाही लड़की अॉलीविया सीमित किरदार के रूप में दिखी। इसका आरंभ ८ मई २०१४ को हुआ।

यह टोकियो का द्वितीय भ्रमण था जिसमें हारूमी नामक लड़की अपने नए बिल्ली के पोशाक (Meow Outfit) में पुन: एक बार दिखी। इसका आरंभ २८ मई २०१४ को हुआ।

साओ पाउलो (São Paulo) वर्ल्ड टूर का बीसवाँ संस्करण है तथा इसमें सीमित किरदार एडीसन अपने शहरी पोशाक (Urban Outfit) के साथ दिखा। इसका आरंभ १९ जून २०१४ को हुआ।

पुन: एक बार विश्व भ्रमण का समूह फ्रांस, पैरिस पहुँचा जो इसका इक्कीसवाँ संस्करण है। इसमें कोको नामक किरदार पुन: दिखाई दी परंतु इस संस्करण में उन्हें चित्रकार की पोशाक (Art Outfit) दी गई। साथ ही प्रिंस को भी चमकदार पोशाक (Shine Outfit) दिया गया। पैरिस स्पेशल रोज़ नामक बोर्ड दिखा साथ ही एक नया बोर्ड टेलीपोर्टर दिखा जिसकी शक्ति थी कि अगर आप किसी अन्य पटरी पर जाना चाहते हों तो बाएँ अथवा दाएँ जाएँ परंतु इस बोर्ड से वहाँ तक जल्दी पहुँचा जा सकता है, यह एक जगह से अदृश्य होकर दूसरी जगह पहुँच जाता है। 
इसका आरंभ १० जुलाई २०१४ को हुआ।

इस बार पुन: एक नए शहर के साथ बाइसवाँ संस्करण बाजार में आया जिसमें विश्व भ्रमण समूह लॉस एन्जलीस पहुँचा। इस संस्करण में वेन (Wayne) नामक नया सीमित किरदार अपने मुखिया पोशाक (Chief Outfit) के साथ आया। इस संस्करण में निंजा नामक किरदार को ज्वाला पोशाक (Flame Outfit) दिया गया तथा हॉलीवुड स्पेशल लिमिटेड बोर्ड क्रूज़र (Cruiser) दिखा। इसका आरंभ ३१ जुलाई २०१४ को हुआ।

यह बीजिंग का द्वितीय विश्व भ्रमण है जिसमें पुन: सन अपने नए स्पॉट पोशाक (Spot Outfit) के साथ सीमित किरदार के रूप में आया। इस संस्करण में स्टारबोर्ड तथा सूपर हीरो नामक बोर्डों में बदलाव (Board Upgrades) किये गए। इसका आरंभ ३० अगस्त २०१४ को हुआ।

अपने चौबीसवें संस्करण में वर्ल्ड टूर ईजिप्ट (मिस्र) की राजधानी काहिरा (Cairo) जा पहुँचा। इस संस्करण में जास्मीन नामक लड़की अपने प्राचीन मिस्र के पोशाक में दिखी। जास्मीन के दूसरे पोशाक का नाम सफारी पोशाक (Safari Outfit) था। इस संस्करण में क्रॉक (Croc) नामक सीमित बोर्ड आया तथा ग्रेट वाइट को "स्पीड अप" नामक विशेष शक्ति और सूपरहीरो बोर्ड को "सूपर जम्प" नामक विशेष शक्ति दी गई। इस संस्करण का आरंभ १७ सितंबर २०१४ को हुआ।

अपने इस संस्करण में वर्ल्ड टूर न्यू ऑर्लियंस जा पहुँचा। यह न्यू ऑर्लियंस का द्वितीय हैलोवीन सत्र का संस्करण है जिसमें एडी नामक किरदार अपने नए ट्रिक पोशाक के साथ तथा पंपकिन नामक हॉवरबोर्ड पुन: दिखा। इस संस्करण में भी स्टारबोर्ड में नवीन बदलाव हुए तथा साथ ही साथ बिग काहुना नामक बोर्ड में भी बदलाव हुए। यह एंड्रायड हेतु ९ अक्टूबर २०१४ को तथा आइओएस हेतु १५ अक्टूबर २०१४ को उपलब्ध हुआ।

इसी प्रकार से यह खेल सभी उपयोगकर्ताओं का मनोरंजन कर रहा है।


