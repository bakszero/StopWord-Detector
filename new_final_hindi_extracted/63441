सर्विस वाली बहू

सर्विस वाली बहू (हिन्दी: नौकरी वाली बहू) ज़ी टीवी पर प्रसारित होने वाला एक धारावाहिक है। जिसका निर्माण राकेश पासवान ने किया है। यह धारावाहिक 23 फरवरी 2015 से शुरू हुआ। इस धारावाहिक में कृतिका सेंगर एक मुख्य भूमिका में कार्य कर रही हैं।

यह कहानी पायल (कृतिका सेंगर) की है, जो एक नौकरी करती है। जिसके ससुराल वाले एक ऐसी बहू चाहते हैं, जो घर का कोई भी कार्य न करे केवल नौकरी करे।


इस धारावाहिक के निर्माता राकेश पासवान का कहना है कि ‘‘ज़ी टीवी के साथ काम करना परिवार में लौटने जैसा है क्योंकि हमने साथ मिलकर पहले भी अफसर बिटिया और दुल्हन जैसे सफल धारावाहिक पेश किए हैं। वहीं हमारी नई पेशकश ‘सर्विस वाली बहू’ उस मानसिकता पर सवाल करती है जिसमें एक करियर वाली महिला के कमाने की क्षमता के चलते उसका शोषण करने की भावना शामिल होती है। शो की अभिनव संकल्पना और इसके प्रस्तुतिकरण का उद्देश्य शादी के प्रति लोगों के रुख पर सवाल उठाना है।’’
