ड्राईब्रिज हाउस

ड्राईब्रिज हाउस () एक बड़ी 17 वीं शताब्दी की ग्रेड द्वितीय सूचीबद्ध इमारत है, जो मॉनमाउथ, दक्षिण-पूर्व वेल्स, संयुक्त राजशाही, में स्थित है। यह शहर के दक्षिण-पश्चिम में स्थित है, एक छोटी सी धारा पर बने "शुष्क पुल" के करीब, जो अब पास के एक गोलचक्कर के नीचे दफन है। यह मॉनमाउथ हेरिटेज ट्रेल की 24 इमारतों में से एक है और इसे ब्रिजेस कम्युनिटी सैंटर प्रबंधित करती है।

इस स्थान पर पहला घर जॉन रॉबर्ट्स के लिए 1558 से पहले बनाया गया था और शायद एक बड़ा काला और सफेद त्रिभुजाकार फार्महाउस। वर्तमान घर मॉनमाउथ के विलियम रॉबर्ट्स द्वारा 1671 में बनाया गया था, जब वह विंडसर कैसल में राजा के कार्य के रिसीवर और वेतनपाल के रूप में सेवारत थे। इसके आसपास के कुछ हिस्सों की भूमि और इमारतों को 1840 में बेच दिया गया था। 1867 में विलियम रॉबर्ट्स के एक वंशज चार्ल्स हेनरी क्रॉम्प्टन-रॉबर्ट्स घर को बहाल और विस्तार करने के लिए और एक नई दक्षिणी शाखा जोड़ने के लिए ज़िम्मेदार थे। क्रॉम्पटन-रॉबर्ट्स 1877 में मॉनमाउथशायर के उच्च शेरिफ थे और बाद में केंट के सैंडविच से सांसद।

400 साल से घर पर रॉबर्ट्स (क्रॉम्पटन-रॉबर्ट्स) परिवार का स्वामित्व था, जो शहर में लोगों और संगठनों को समर्थन करने में एक सक्रिय दिलचस्पी लिया करते थे। इसमें अच्छे प्लास्टर के काम व लकड़ी की नक्काशियों वाले स्वागत कक्ष हैं और बे खिड़कियों पर विशेष रूप से कमीशन करके मंगाये गए अर्थुरियन दंतकथा के ग्रिसेलिय राउंडल हैं। वर्तमान घर की आंतरिक सज्जा में अभी भी विलियम रॉबर्ट्स के भवन के अवशेष मिल सकते हैं जैसे चाय के कमरे का जड़ा दरवाजा, ओक की चौखटे और सीढ़ी के कुछ हिस्से, नक्काशीदार चिमनियाँ और डेल्फ़्ट-टाइलों से सुसज्जित दीवारें। चार्ल्स क्रॉम्पटन-रॉबर्ट्स और उनकी पत्नी मैरी के चित्र गैलरी में पाए जा सकते हैं।

ड्राईब्रिज हाउस, जिसे ब्रिजेस कम्युनिटी सैंटर भी कहते हैं, मॉनमाउथ में केवल एकमात्र लाइसेंस प्राप्त शादियों के लिए समारोह स्थल है और कई स्थानीय संगठनों के लिए एक बैठक की जगह है। इसमें विभिन्न प्रकार के उपक्रम हैं: बुजुर्ग लोगों के लिए डे सेंटर, नर्सरियाँ और स्वास्थ्य समूह, व वैकल्पिक थेरेपी चिकित्सकों के केन्द्र।
