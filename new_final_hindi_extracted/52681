2013 मुज़फ़्फ़र नगर दंगे

२७ अगस्त २०१३ मुज़फ़्फ़र नगर जिले के कवाल गाँव में जाट -मुस्लिम हिंसा के साथ यह दंगा शुरू हुआ जिसके कारण अब तक ४३ जाने जा चुकी है और ९३ हताहत हुए हैं। १७ सितम्बर को दंगा प्रभावित हर स्थानों से कर्फ्यु हटा लिया गया और सेना वापस बुला ली गयी।

जाट और मुस्लिम समुदाय के बीच २७ अगस्त २०१३ से प्रारंभ हुई। कवाल गाँव में कथित तौर पर एक जाट समुदाय लड़की के साथ एक मुस्लिम युवक की छेड़खानी के साथ यह मामला शुरू हुआ। उसके बाद लड़की के परिवार के दो ममेरे भाइयों गौरव और सचिन ने शाहनवाज नाम के युवक को पीट-पीट कर मार डाला को मार डाला। उसके बाद मुस्लिमों ने दोनों युवकों को जान से मार डाला। इसके बाद पुलिस ने दोनों तरफ के लोगों को गिरफ्तार कर लिया। 
इस खबर के फैलते ही मुज़फ़्फ़र नगर, शामली, बागपत, सहारनपुर में दंगा फ़ैल गया।

इसके दोनों तरफ से राजनीति शुरु हो गई। मारे गए दोनों जाटो युवकों के इंसाफ के लिए एक महापंचायत बुलाई गई। इसके बाद मुस्लिमों की तरफ से ३० अगस्त को हुई मुस्लिम महापंचायत हुई। उसके जवाब में हुई नंगला मंदौड़ में हुई महापंचायत में भारतीय जनता पार्टी के स्थानीय नेताओं पर यह आरोप लगा की उन्होंने जाट समुदाय को बदला लेने को उकसाया।इस महापंचायत में शान्तिपूर्ण प्रदर्शन किया गया। मुस्लिम बस्तियों से गुजरते हुए गोलियां चल रही थी। 

७ सितम्बर को दो समुदाय की हुई झड़प में महापंचायत से लौट रहे किसानों पर जौली नहर के पास दंगाइयों घात लगाकर हमला किया। दंगाइयों ने किसानों के १८ ट्रैक्टर और ३ मोटरसाइकिलें फूक दी। प्रत्यक्षदर्शियों के मुताबिक उन लोगो ने शवों को नहर में फेक दिया। अब तक ६ शवों को ढूँढ लिया गया है इस दंगे में एक फोटोग्राफर और पत्रकार समेत ४३ लोगों की मौत हो चुकी है।

दंगा फैलते ही शहर में कर्फ्यु लगा दिया गया और सेना के हवाले शहर कर दिया गया। १००० सेना के जवान, १०००० पी.ए.सी. के जवान, १३०० सी.आर.पी.एफ. के जवान और १२०० रैपिड एक्शन फोर्स के जवानों को शहर की स्थितियों पर नियंत्रण करने के लिए तैनात कर दिया गया।

११ सितम्बर २०१३ तक लगभग १० से १२ लोगों को पुलिस ने गिरफ्तार किया। २३०० शस्त्र लाइसेंस रद्द किये और ७ लोगों पर रा.सु.का के अन्तर्गत मुकदमा दर्ज हुआ। 
सत्रह लोगों पर प्राथमिकी दर्ज हुई जिसमे भाजपा और भारतीय किसान यूनियन के नेता शामिल है। उत्तर प्रदेश सरकार ने सेवानिवृत्त जज विष्णु सहाय के नेतृत्व में एक समितीय न्यायिक कमिटी गठन की घोषणा की। उत्तर प्रदेश सरकार ने ५ वरिष्ठ पुलिस अफसरों का मुज़फ्फरनगर से तबादला कर दिया।

चैनल आज तक के द्वारा कराये गए स्टिंग ऑपरेशन में दिखाया गया कि उत्तर प्रदेश के मंत्री आज़म खान के आदेश पर पुलिस अफसरों ने कई मुस्लिम समुदाय के दोषी लोगो को छोड़ दिया गया। लेकिन आज़म खान ने इन आरोपों को ख़ारिज कर दिया।

विपक्षी दलों जैसे बहुजन समाज पार्टी, भारतीय जनता पार्टी, राष्ट्रीय लोकदल और मुस्लिम संगठन जैसे जमात उलेमा-ए-हिंद ने समाजवादी पार्टी की सरकार को बर्खास्त करके राष्ट्रपति शासन की माँग की।

गृह मंत्री सुशील कुमार शिंदे ने कहा कि गृह मंत्रालय ने उत्तर प्रदेश सरकार को पहले ही इस तरह की घटनाओं की चेतावनी दी थी।
आज़म खान की नाराजगी

वरिष्ठ समाजवादी पार्टी नेता और कबिना मंत्री आज़म खान पार्टी की राष्ट्रीय कार्यकारिणी की बैठक से गैर मौजूद रहे, जो कि आगरा में हो रही थी। सूत्रों के अनुसार वह मुख्यमंत्री अखिलेश यादव से दंगों से निपटने में लाचारगी से नाराज थे।

सोमपाल शास्त्री का मना करना

सोमपाल शास्त्री, जो कि बागपत लोक सभा क्षेत्र से सपा के उम्मीदवार थे, ने पार्टी के चिह्न पर लोकसभा लड़ने से इंकार कर दिया। उन्होंने कहा कि शामली, बागपत और मुज़फ़्फ़र नगर में फैली हिंसा दुर्भाग्यपूर्ण है।
यहाँ पर हुए दंगों में आरोपी विधायक संगीत सोम की गिरफ्तारी के विरोध में २९ सितम्बर २०१३ को मेरठ जिले की सरधना तहसील में महापंचायत का आयोजन किया गया। शासन द्वारा इस पर पहले से ही रोक लगा दी गई थी। इसमें शामिल होने आये लोगो पुलिस ने जबरन लाठियाँ बरसाई। इससे उत्तेजित भीड़ ने कमिश्नर, डीआईजी, डीएम और एसएसपी के वाहन फूँक डाले।
