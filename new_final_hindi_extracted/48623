बयानख़ोंगोर प्रांत

बयानख़ोंगोर () मंगोलिया के दक्षिण-पश्चिमी भाग में स्थित उस देश का एक अइमग (यानि प्रांत) है। क्षेत्रफल के हिसाब से यह मंगोलिया के सबसे बड़े ऐमगों में से एक है।

'बयानख़ोंगोर' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है। मंगोल भाषा में 'बयान' का अर्थ 'समृद्ध' या 'अमीर' और 'ख़ोंगोर' का अर्थ 'प्रिय' होता है, यानि प्रांत के नाम का मतलब 'प्रिय व समृद्ध (प्रदेश)' है।

बयानख़ोंगोर एक विविध प्रान्त है। इसके उत्तर में वनो से ढके पहाड़ हैं जो ख़ानगई पर्वत क्षेत्र का हिस्सा हैं। प्रान्त के मध्य में अर्ध-शुष्क स्तेपी इलाक़े के मैदान फैले हुए हैं। दक्षिण में गोबी रेगिस्तान विस्तृत है।

