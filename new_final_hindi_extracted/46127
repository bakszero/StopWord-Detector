अंदाज़ अपना अपना

अंदाज़ अपना अपना १९९४ में बनी हिन्दी भाषा की फिल्म है।

भोपाल के दो लड़के हैं- अमर और प्रेम | दोनों एक दूसरे को नहीं जानते; मगर दोनों में एक बात समान है | दोनों बेकार, निखट्टू और गैर-जिम्मेदार हैं | दोनों के बाप उन दोनों से परेशां हैं | इसी बीच अखबार में एक खबर छपती है कि लन्दन में रहने वाले एन.आर.आई। करोड़पति राम गोपाल बजाज कि इकलौती बेटी रवीना बजाज अपने लिए योग्य दुल्हे की तलाश में भारत आई है और ऊटी में रुकी है | अमर और प्रेम दोनों रवीना से शादी करने की इच्छा से ऊटी जाते हैं | इसी बीच दोनों में दोस्ती और दुश्मनी की परिस्थितियों में कुछ चुटीले दृश्य बनते हैं | इसी दौरान अमर-प्रेम दोनों अपने अपने जीवन-साथियों को तो पाते ही हैं, राम गोपाल बजाज कि संपत्ति के पीछे पड़े कुछ अपराधियों के चक्कर में भी फंस जाते हैं। इन अपराधियों में सबसे प्रमुख है, तेजा (उर्फ श्याम गोपाल बजाज) और क्राईम मास्टर गोगो (जो प्रसिद्द अपराधी मोगाम्बो का भतीजा है) | अपने रोमांटिक जीवन की परेशानियों से पार पाते हुए ये दोनों किस प्रकार इन अपराधियों से टकराते हैं, इसी स्थिति पर इस फिल्म की कहानी आगे बढती है |
पात्र परिचय
१. अमर- आमिर खान.
२. प्रेम - सलमान खान.
३. रवीना बजाज उर्फ असली करिश्मा - रवीना टंडन.
४. करिश्मा शंकर उर्फ असली रवीना - करिश्मा कपूर.
५. अमर का पिता - देवन वर्मा.
६. राम गोपाल बजाज - परेश रावल 
७. श्याम गोपाल बजाज (उर्फ तेजा सेठ) - परेश रावल (डबल रोल)
८. क्राइम मास्टर गोगो - शक्ति कपूर.
९. कुछ अन्य चुटीले पात्र- बाँकेलाल भोपाली (प्रेम का पिता), बाबूलाल हज्जाम, रुस्तम सेठ, रोबर्ट, विनोद उर्फ भल्ला, आनन्द अकेला, पुलिस इंस्पेक्टर, सेवाराम, फ़िल्मी मलेरिया-जोंनी, बटलर डेनी, शंकर सेठ, इत्यादि |

