श्री गोविन्दराम सेकसरिया प्रौद्योगिकी एवं विज्ञान संस्थान

श्री गोविन्दराम सेकसरिया प्रौद्योगिकी एवं विज्ञान संस्थान (Shri Govindram Seksaria Institute of Technology and Science (SGSITS)), इन्दौर ही नहीं वरन् मध्य प्रदेश का प्रमुख इंजीनियरी महाविद्यालय है। इसकी स्थापना सन् १९५२ में हुई थी। यह स्वशासी (आटोनॉमस) संस्थान है और विश्वविद्यालय की उपाधि की प्राप्ति के लिये प्रयासरत है। 

सम्प्रति इस संस्थान में ९ स्नातकस्तरीय एवं १७ परास्नातक-स्तरीय पाठ्यक्रम चल रहे हैं जिनमें क्रमश: ६५० एवं १५० छात्र लिये जाते हैं। इसके अतिरिक्त यह संस्थान पार्ट-टाइम स्नातक कोर्स भी चलाता है। 

