विश्व बैडमिंटन संघ

विश्व बैडमिंटन संघ () (बीडब्ल्युएफ) बैडमिंटन के खेल के प्रबंधन के लिये अंतरराष्ट्रीय संस्था है जिसे अंतरराष्ट्रीय ओलम्पिक कमेटी से मान्यता प्राप्त है। इसकी स्थापना १९३४ में इंटरनैशनल बैडमिंटन फ़ेडरेशन के नाम से ९ सदस्य देशों (कनाडा, डेनमार्क, इंग्लैंड, फ्रांस, आयरलैंड, नीदरलैंड, न्यूज़ीलैंड, स्कॉटलैंड और वेल्स) के साथ हुई। तब से अब तक बीडब्ल्युएफ १७६ देशों में अपने पाँव पसार चुका है। २४ सितम्बर २००६ को मैड्रिड में आयोजित एक सामान्य सभा में बैडमिंटन वर्ल्ड फ़ेडरेशन नाम अपनाने का फैसला लिया गया।

स्थापना के वक्त इसका मुख्यालय चेल्टेन्हैम, यूके में था लेकिन १ अक्टूबर २००५ को इसे कुआलाल्मपुर स्थानांतरित कर दिया गया। इसके वर्तमान अध्यक्ष पॉल एरिक हैं।

बीडब्ल्युएफ क्षेत्रीय संघों के साथ मिलकर विश्व में बैडमिंटन के खेल के प्रचार-प्रसार के लिये कार्य करता है। ये संघ निम्नलिखित हैं:
1934 के बाद से अभी तक के अध्यक्षों की सूची निम्नलिखित है:

बीडब्ल्युएफ विश्व वरीयता व बीडब्ल्युएफ विश्व कनिष्ठ वरीयता के माध्यम से खिलाड़ियों का स्तर व ताकत मापी जाती है। इसका उपयोग बीडब्ल्युएफ से मान्यता प्राप्त विभिन्न प्रतियोगिताओं में खिलाड़ियों को स्पर्घा स्तर की वरीयता व प्रवेश देने के लिये भी किया जाता है। पिछले ५२ हफ्तों में आयोजित हुए प्रतियोगिताओं में खिलाड़ियों के अंतिम प्रदर्शन के आधार पर अंक दिए जाते हैं। कनिष्ठ वरीयताएँ १९ वर्ष से कम आयु के खिलाड़ियों को दी जाती हैं।

बीडब्ल्युएफ बराबर अंतराल पर ६ प्रतियोगिताएँ आयोजित करवाता रहता है:

दो प्रतियोगिताएँ बराबर अंतराल पर नहीं होती हैं:

बीडब्ल्युएफ ७ श्रेणियों की ओपेन प्रतियोगिताएँ आयोजित करता है जिनसे खिलाड़ियों को वरीयता अंक मिलते हैं। वरीयता अंक देने के क्रमानुसार ये प्रतियोगिताएँ निम्नलिखित हैं।

बीडब्ल्युएफ खिलाड़ियों, अंपायरों, प्रायोजकों व अन्य व्यक्तियों को उनकी उपलब्धियों व बैडमिंटन खेल के प्रचार-प्रसार व अन्य महत्वपूर्ण योगदानों के लिये विभिन्न किस्म के पुरस्कार आवंटित करता है।

संस्था का नया लोगो आधिकारिक तौर पर ग्लासगो में आयोजित २००७ सुदिरमान कप के दौरान सन २००७ में जारी किया गया था। इसकी रूपरेखा का निर्माण इंडोनेशिया के अबोएब लुथ्फ़ी ने तीन महीने चली लोगो डिज़ाइन प्रतिस्पर्घा के दौरान किया था। बीडब्ल्युएफ ने नया लोगो २०१२ थॉमस और उबर कप के दौरान जारी किया।



