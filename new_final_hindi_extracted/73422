दोरू नदी

दोरू (Douro), आइबीरियएन प्रायद्वीप की सबसे बड़ी नदी है। यह स्पेन के सोर्या प्रांत के ७,३०० फुट ऊँचे ऊबड़ खाबड़ क्षेत्र से निकलकर ऐटलैंटिक महासागर में सोउंग ज्वाउन् दा फाज़ (Sao Joao da Faz) के पास गिरती है। नदी की लंबाई ४८५ मील है। यह स्पेन और पुर्तगाल दोनों देशों में बहती है। इसके किनारे बसे सभी प्रमुख नगर स्पेन में हैं। इसके अपवाह क्षेत्र में गेहूँ और पशुधन प्रमुख हैं। इसके संपूर्ण मार्ग के किनारे अंगूर बहुतायत से होता है जिसकी शराब बनती है। पुर्तगाल में यह नदी छोटी नौकाओं के चलने योग्य है। बलुई भिति, चट्टानों तथा उच्छालिका (rapids) के कारण नदी का मुँह उथला हो गया है। इसमें पानी के स्तर का उतार चढ़ाव अधिक होता है।
