सिलीन स्टेनोफ़ाइला

सिलीन स्टेनोफ़ाइला (Silene stenophylla) पुष्पीय पौधों की एक प्रजाति है, जो कैर्योफ़िलैसिए जीववैज्ञानिक कुल की है। इसे प्रायः नैरो-लीफ़्ड कैम्पियन भी कहा जाता है। यह सिलीन जीववैज्ञानिक वंश में एक प्रजाति है।

२०१२ में यह दावा किया गया है कि इसके हिमीकृत नमूनों को, जो ३०,००० वर्ष पुराने थे, पुनर्जीवित कर लेने में सफलता मिली है।

यह सुदूर पूर्वी साइबेरिया के टुंड्रा में उगता है। यह अक्सर ५-२५ सेमी. ऊँचा होता है। इसमें चौड़ी पत्तियाँ होती हैं और इसका बाह्यदलपुंज बड़ा होता है।

