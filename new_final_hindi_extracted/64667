राष्ट्रीय इलेक्ट्रॉनिकी एवं सूचना प्रौद्योगिकी संस्थान

राष्ट्रीय इलेक्ट्रॉनिकी एवं सूचना प्रौद्योगिकी संस्थान (रा.इ.सू.प्रौ.सं./ ) (पूर्वतन डीओईएसीसी सोसाइटी), इलेक्ट्रॉनिक्स और सूचना प्रौद्योगिकी विभाग (डी ई आई टी वाई), संचार और सूचना प्रौद्योगिकी मंत्रालय, भारत सरकार के प्रशासनिक नियंत्रण के अंतर्गत एक स्वायत्त वैज्ञानिक संस्था है। इसकी स्थापना सूचना, इलेक्ट्रॉनिकी एवं संचार प्रौद्योगिकी (आईइसीटी) के क्षेत्र में मानव संसाधन विकास तथा संबंधित कार्यकलाप करने के लिए की गई थी। रा.इ.सू.प्रौ.सं. आईइसीटी के क्षेत्र में औपचारिक तथा अनौपचारिक दोनों ही शिक्षण प्रदान करता है और साथ ही अद्धतन तकनीकी जानकारी के क्षेत्रों में उद्योग उन्मुखी गुणवत्तापूर्ण शिक्षण तथा प्रशिक्षण का विकास करता है। रा.इ.सू.प्रौ.सं. ने आईइसीटी के क्षेत्र में परीक्षण एवं प्रमाणन के लिए देश का अग्रणी संस्थान बनने की दिशा में प्रयास किया है। यह एक राष्ट्रीय परीक्षा निकाय भी है, जो अनौपचारिक क्षेत्र में सूचना प्रौद्योगिकी पाठ्यक्रम आयोजित करने के लिए संस्थानों/संगठनों का प्रत्यायन करता है।

वर्तमान में, राष्ट्रीय इलेक्ट्रॉनिकी एवं सूचना प्रौद्योगिकी संस्थान का नई दिल्ली स्थित मुख्यालय सहित अगरतला, आइजोल, अजमेर, औरंगाबाद, कालीकट, चंडीगढ़, चेन्नई, चुचुयिंलंग, चुराचंद्रपुर, दिल्ली, गंगटोक, गोरखपुर, गुवाहाटी, इंफाल, ईटानगर, जम्मू, जोरहाट, कोहिमा, कोलकाता, कोकराझार, लेह, लखनऊ, लुंगलेई, पटना, रांची, सेनापति, शिलांग, शिमला, सिलचर, श्रीनगर, तेजपुर स्थित इकतीस (31) कार्यालय है। संपूर्ण भारत में लगभग 800 संस्थानों की मौजूदगी के साथ उत्तम नेटवर्क है।

राष्ट्रीय इलेक्ट्रॉनिकी एवं सूचना प्रौद्योगिकी संस्थान, कोहिमा
