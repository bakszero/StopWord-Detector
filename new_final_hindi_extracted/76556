सेओकगुरम

सेओकगुरम गुफा (Seokguram) दक्षिण कोरिया स्थित एक एक धर्मस्थल एवं बुल्गुक्स मन्दिर परिसर है। यह दक्षिण कोरिया के ग्योंगजू (Gyeongju) के तोहामसान पर्वत मंदिर से चार किमी पूर्व में स्थित है। दक्षिण कोरिया की सरकार ने इसे "राष्ट्रीय निधि संख्या-२४" के रूप में वर्गीकृत किया है। इस गुफा का मुंह पूर्वी सागर (동해) की तरफ है तथा यह समुद्र तल से 750 मीटर की ऊँचाई पर है। सन १९९५ में यूनेस्को ने सेओकगुरम को विश्व विरासत घोषित किया जिसमें बुल्गुक्स मंदिर भी शामिल है। सेओकगुरम, विश्व के श्रेष्ठतम बौद्ध मूर्तियों में से एक है। 
