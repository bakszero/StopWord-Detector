स्क्लीरोप्रोटीन

स्क्लीरोप्रोटीन (scleroprotein) या रेशेदार प्रोटीन (fibrous proteins) प्रोटीन के तीन मुख्य प्रकारों में से एक है। अन्य दो गोलाकार प्रोटीन और झिल्ली प्रोटीन हैं। स्क्लीरोप्रोटीन लम्बे प्रोटीन रेशे बनाते हैं जो डंडों या रेशों के आकार में होते हैं। शरीर की कई संरचनाएँ (यानि ढांचे) इन स्क्लीरोप्रोटीनों की बनी होती हैं क्योंकि यह पानी में नहीं घुलते और रसायनिक दृष्टि से काफ़ी निष्क्रिय होने के कारण स्थाई रहते हैं। बालों और नखूनों का निर्माणकर्ता केराटिन स्क्लीरोप्रोटीन का एक उदाहरण है। कोलेजन, इलास्टिन और फ़ाइब्रोइन के महापरिवार भी स्क्लीरोप्रोटीन हैं।

