पेचोरा सागर

पेचोरा सागर (रूसी: море Печорское, या मोर पेचोर्स्कोये), जो कि बेरिंट सागर का दक्षिणपूर्वी भाग है, रूस के उत्तर पश्चिम में स्थित एक समुद्र है। इस सागर की पश्चिमी सीमा कोल्गुयेव द्वीप, पूर्वी सीमा वाइगाच द्वीप और यूगोर्स्की प्रायद्वीप के पश्चिमी तट और उत्तरी सीमा नोवाया ज़ेमल्या के दक्षिणी छोर से निर्धारित होती है।

पेचोरा सागर काफी उथला है और इसकी औसत गहराई केवल 6 मी है, सागर का सबसे गहरा स्थान भी सिर्फ 210 मी गहरा है। समुद्र के दक्षिणी भाग में पूर्व की ओर बहने वाली कोल्गुयेव धारा बहती है। सागर तट के निकट स्थित द्वीपों में डॉल्गी द्वीप सबसे बड़ा है। पेचोरा सागर नवम्बर से जून तक तैरती बर्फ के द्वारा अवरुद्ध रहता है। समुद्र में विसर्जित होने वाली प्रमुख नदी पेचोरा है।
