पीटर फिलिप्स

पीटर मार्क एंड्रू फ़िलिप्स, (जन्म:१५ नवंबर १९७७) महारानी एलिज़ाबेथ द्वितीय की बेटी राजकुमारी ऐनी और उनके पहले पति कॅप्टन मार्क फ़िलिप्स के पहले और एकमात्र पुत्र हैं। वो रानी एलिज़ाबेथ और राजकुमार फ़िलिप, एडिनबर्ग के ड्यूक के सबसे बड़े पौत्र हैं। वे रानी के एकमात्र नाती हैं, और उनके नाती-पोतों में ज्येष्ठतम् हैं। वे ब्रिटिश सिंघासन के अनुक्रम में १३वें स्थान पर हैं।

उनका जन्म १५ नवम्बर १९७७ को सेंट मैरी अस्पताल, लंदन में हुआ था। उनका बपतिस्मा संस्कार, २२ दिसंबर १९७७ को बकिंघम पैलेस, लंदन में किया गया था। उनकी पर्वरिश इंग्लैंड और स्कॉटलैंड में हुई है। २००२ में यूनिवर्सिटी से ग्रेजुएट होने के बाद, उन्होंने जैगुआर और विल्लियाम्सF1 जैसी कंपनियों के लिए काम किया। २००३ में, विलियम्स के लिए काम करते समय, कैनडा में वो ऑटम केली से मिले, जिस से उन्होंने २००८ में शादी की। उनका विवाह विंड्सर कासल के सेंट जॉर्ज चैपल में हुआ था। फ़िल्पस काफ़ी हद तक साधारण आवेश रखते हैं, और अधिकांश तौर पर शाही परिवार के कार्यों के प्रति कोई विशेष दायित्व नहीं रखते हैं। कई वर्षो से वे स्पोर्ट्स स्पॉन्सरशिप और मैनेजमेंट के क्षेत्र में काम कर रही हैं। उनकी दो बेटियाँ हैं, सवाना फ़िलिप्स और आइला फ़िलिप्स।

