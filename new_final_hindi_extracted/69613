दिल्ली दुर्गा पूजा समिति

दिल्ली दुर्गा पूजा समिति, जिसे कश्मीरी गेट दुर्गा पूजा भी कहते हैं, दिल्ली की सबसे पुरानी दुर्गा पूजा समिति है। यह वर्तमान में बंगाली सीनियर सैकेण्डरी स्कूल, अलीपुर रोड, दिल्ली के प्रांगण में आयोजित होती है। इसका आरम्भ १९१० में रोशनपुरा काली मन्दिर, नई सड़क में बारोवरी पूजा (सामुदायिक उत्सव) के रूप में हुआ था। तब यह नगर में बसे प्रवासी बंगाली समुदाय का प्रयास था, विशेषकर एक बंगालि डॉक्टर हेमचन्द्र सेन। कालान्तर में लाला लछ्मी नारायण सेवं उनके पुत्र लाला गिरधारी लाल के सहयोग से फतेहपुरी मस्जिद के निकट स्थित उनकी धर्मशाला में स्थान मिलने पर १९१३-१९४६ के दौरान फली फूली।

१९१० से पूर्व दिल्ली में प्रथम दुर्गा पूजा के वर्णन १८४२ में राजशाही के मजूमदार के यहां, उसके बाद अगली दो पूजाएं १८७५ एवं १९०४ में आयोजित हुई थीं। हालांकि ये सभी निजी पूजाएं थीं जो बाद में बंद हो गयीं।

