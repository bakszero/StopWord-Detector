मोहम्मद शाहिद

मोहम्मद शाहिद (14 अप्रैल 1960-20 जुलाई 2016) एक भारतीय हॉकी खिलाड़ी थे। वे वर्ष 1980 में मॉस्को में हुए ओलंपिक खेलों में स्वर्ण पदक विजेता भारतीय हॉकी टीम के सदस्य रहे थे। इसके अलावा, वह वर्ष 1982 के एशियन गेम्स में रजत पदक और 1986 के एशियाड खेलों में कांस्य पदक जीतने वाली भारतीय हॉकी टीम के सदस्य थे। उन्हें वर्ष 1980-81 में अर्जुन पुरस्कार से सम्मानित किया गया था। हॉकी में उनके योगदान को देखते हुए भारत सरकार ने उन्हें वर्ष 1986 में पद्मश्री से सम्मानित किया था।
मोहम्मद शाहिद का जन्म बनारस, उत्तर प्रदेश में 14 अप्रैल 1960 को हुआ। 
शाहिद तीन ओलंपिक, दो विश्व कप और दो एशियाई खेल में भारतीय टीम के सदस्य रहे हैं। वे 1985-86 में भारतीय टीम के कप्तान भी रहे। 
भारत सरकार ने शहीद को 1980-1981 में अर्जुन पुरस्कार से और 1986 में पद्म श्री पुरस्कार से सम्मानित किया। अपने कौशल और क्षमता के लिए उन्हें 1986 में एशियाई ऑल स्टार टीम में स्थान दिया गया। 
