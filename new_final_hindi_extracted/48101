मोबाइल अनुप्रयोग

मोबाइल अनुप्रयोग या मोबाइल ऐप (mobile app) उन कम्प्यूटर प्रोग्रामों को कहते हैं जो स्मार्टफोन, टैब्लेट तथा अन्य मोबाइल युक्तियों पर चलाने के लिये बनाया जाता है। फेसबुक, यू-ट्यूब, गूगल प्ले, गूगल सर्च, पंदोरा (Pandora), गूगल मैप्स, जीमेल, इंस्टाग्राम, ऐपल मैप्स आदि वर्तमान समय (२०१४) के कुछ लोकप्रिय मोबाइल अनुप्रयोग हैं। 

मोबाइल ऐप्स प्रायः 'ऐप्स वितरण प्लेटफॉर्म' के माध्यम से उपलब्ध होते हैं। इसकी शुरुवात २००८ में हुई थी। ऐपल ऐप स्टोर, गूगल प्ले, विण्डोज फोन स्टोर तथा ब्लैकबेरी ऐप वर्ल्ड आदि कुछ प्रमुख ऐप्स वितरण प्लेटफॉर्म हैं। कुछ ऐप निःशुल्क मिलते हैं जबकि अन्य को खरीदना पड़ता है। 
