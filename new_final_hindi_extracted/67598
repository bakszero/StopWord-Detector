बुरीरम प्रान्त

बुरीरम थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में खोरात पठार के दक्षिणी भाग पर स्थित है। इस क्षेत्र में कई मृत ज्वालामुखी हैं। प्रान्त की दक्षिणपूर्वी सीमाएँ कम्बोडिया से लगती हैं।

"बुरी" शब्द संस्कृत के "पुरी" (अर्थात नगर) शब्द का थाई भाषा रूप है, जबकि "रम" भी संस्कृत के "आनंद" का अर्थ रखने वाले "रम" शब्द से उत्पन्न हुआ है। "बुरीरम" का अर्थ "आनंद का नगर" है।

प्रान्त के अधिकतर लोग लाओ भाषा का प्रयोग करते हैं लेकिन लगभग २७% लोग उत्तरी ख्मेर भाषा बोलते हैं।

