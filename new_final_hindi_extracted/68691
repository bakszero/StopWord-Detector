1994 एशियाई खेल

बारहवें एशियाई खेल २ अक्टूबर से १६ अक्टूबर, १९९४ के बीच हिरोशिमा, जापान में आयोजित किए गए थे। इन खेलों का प्रसंग, एशियाई देशों के मध्य शान्ति और सद्भावना को प्रोत्साहित करना था। इस पर मेज़बान द्वारा पूरा बल दिया गया क्योंकि खेलस्थल १९४५ में हुए विश्व के पहले परमाणु हमले का स्थल भी था।

इन खेलों में ४२ देशों से कुल ६,८२८ खिलाड़ियों और अधिकारियों ने भाग लिया और कुल ३४ खेल-प्रतियोगिताएँ थी। प्रथमोप्रवेश खेल थे बेसबॉल, कराटे और आधुनिक पेण्टाथलोन।

बारहवें एशियाई खेलों का आधिकारिक शुभंकर सफ़ेद कबूतरों का जोड़ा था। पोप्पो और चुच्चू, क्रमशः पुरुष और महिला थे, जो शान्ति और सद्भाव का प्रतीक थे - जो इन खेलों का मुख्य विषय था।

इन एशियाई खेलों में एशिया की ४२ राष्ट्रीय ओलम्पिक समितियों ने भाग लिया था। (आईओसी कूटानुसार):


स्रोत : कुल पदक स्थिति - हिरोशिमा १९९४
