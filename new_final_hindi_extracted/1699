बॅलाट्रिक्स तारा

बॅलाट्रिक्स, जिसका बायर नाम "गामा ओरायोनिस" (γ Orionis या γ Ori) है, कालपुरुष तारामंडल का तीसरा सब से रोशन तारा है। यह पृथ्वी से दिखने वाले तारों में से २७वा सब से रोशन तारा भी है। यह एक परिवर्ती तारा है और इसकी चमक (या सापेक्ष कान्तिमान) १.५९ से १.६४ मैग्निट्यूड के बीच बदलती रहती है। यह पृथ्वी से २४५ प्रकाश वर्ष की दूरी पर है।

बॅलाट्रिक्स को अंग्रेज़ी में Bellatrix लिखा जाता है, जो लातिनी भाषा से आया है और जिसका अर्थ है "स्त्री योद्धा" (जिसे "ऐमेज़ॉन" भी कहते हैं)।

बॅलाट्रिक्स एक B2 III श्रेणी का नीला महादानव तारा है जो हमारे सूरज के द्रव्यमान से ८ या ९ गुना द्रव्यमान (मास) है। इसकी अंदरूनी चमक (या निरपेक्ष कान्तिमान) हमारे सूरज की चमक की ४,००० गुना है।

