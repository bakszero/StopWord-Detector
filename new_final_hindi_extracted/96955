आया नगर

आया नगर दिल्ली के दक्षिण में स्थित एक क्षेत्र है। 
आयानगर नाम यहिया नगर का आधुनिक नाम है जिसको यहिया खान से यहाँ के मूल बाशिंदों जोकि गुर्जर बिरादरी के लोहमोड गौत्र से है के द्दारा ख़रीदा गया था, लोहमोड गौत्र वास्तव में पँवार गौत्र से निकला हुआ गौत्र है जिसको आज लोहिया से भी सम्बोधित किया जाने लगा है यहाँ ये राजस्थान से आए थे कुछ समय पश्चात् पानी की क़िल्लत होने के कारण कुछ आबादी यहाँ से निकल कर गंगा नदी की तलहटी में जा बसी जहाँ ये आज काफ़ी संख्या में है, घिटोरनी व नाथूपुर जोकि इसके पड़ोसी गाँव है वहाँ भी ये बहुसंख्यक रूप में है।

यह एक ग्रामीण क्षेत्र था। 1960 के दशक में सरकार द्दारा वायुसेना व रेडियो स्टेशन व फिर सशस्त्र सीमा बल के लिए ग्रामीणों की जमीन का अधिग्रहण कर लिया गया जिसके कारण यहाँ के बाशिंदों के सामने रोज़ी रोटी का संकट खड़ा हो गया तो लोगों ने अपने पारम्परिक दूध के व्यवसाय को यहाँ से निकल दिल्ली के अन्य इलाक़ों में करना शुरू कर दिया फिर 90 के दशक में दूध के व्यवसाय में नामी कम्पनियों व बाहरी राज्यों से मिली चुनौती के कारण कर पाना मुश्किल हो गया था फिर गाँव के कुछ लोगों ने दिल्ली में बढ़ती आबादी को देख अपनी बची हुई बँजर ज़मीन पर बसाना शुरू कर दिया जिससे देखते ही देखते आयानगर गाँव से एक क़स्बा हो गया।
