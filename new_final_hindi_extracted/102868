परमाण्विक भार इकाई

एकीकृत परमाण्विक भार इकाई (Unified Atomic Mass Unit ; प्रतीक : u), या डाल्टन (Da) द्रव्यमान की अत्यन्त छोटी इकाई है। यह प्रायः परमाणु या अणु के स्तर के द्रव्यमान बताने के लिए प्रयोग की जाती है। इसे कभी-कभी युनिवर्सल मास युनिट भी कहते हैं।

परिभाषा अनुसार, परमाण्विक द्रव्यमान इकाई के एक परमाणु के द्रव्यमान के बारहवें भाग के बराबर होती है। 

सन् १९६० के पहले आक्सीजन-१६ के द्रव्यमान के सोलहवें भाग को एक 'भौतिक परमाण्विक द्रव्यमान इकाई' कहते थे। इसी प्रकार १९६१ तक आक्सीजन के औसत परमाणु भार के सोलहवें भाग को 'रासायनिक परमाण्विक द्रव्यमान इकाई' कहते थे। दोनो ही 'इकाइयों' को amu प्रतीक से दर्शाया जाता था। 

बाद में, 'एकीकृत परमाण्विक द्रव्यमान इकाई' को १९६० में 'इंतरनेशनल यूनियन ऑफ प्योर एण्ड अप्लायड पिजिक्स' ने और सन् १९६१ में 'इंतरनेशनल यूनियन ऑफ प्योर एण्ड अप्लायड केमिस्ट्री' ने स्वीकार कर लिया और दोनो ही इसके लिये संकेत u का प्रयोग करते हैं और इसे कार्बन-12 के एक परमाणु के द्रव्यमान के बारहवें भाग के रूप में परिभाषित करते हैं।


