यूरेनियम खनन

यूरेनियम खनन जमीन से यूरेनियम अयस्क की निकासी की प्रक्रिया है। 2015 में दुनिया भर में यूरेनियम का उत्पादन 60,496 टन हुआ था। पूरे दुनिया में 70 फीसदी उत्पादन मात्र तीन देशों कजाकिस्तान, कनाडा और ऑस्ट्रेलिया में होता है। इन तीन देशों के अलावा एक हजार टन उत्पादन करने वाले देशों में निगेर, रूस, नामीबिया, उज्बेकिस्तान, चीन, संयुक्त राष्ट्र और यूक्रेन हैं। खनन से प्राप्त यूरेनियम का लगभग पूरी तरह से परमाणु संयंत्रों में ईंधन के रूप में प्रयोग होता है। 

यूरेनियम अयस्क प्राप्त करने हेतु अयस्क सामग्री को पिसा जाता है, जिससे सभी कण समान आकार के हो और उसके पश्चात रासायनिक अभिक्रिया द्वारा यूरेनियम को निकाला जाता है। इस प्रक्रिया द्वारा एक पीले रंग का शुष्क चूर्ण प्राप्त होता है। इसे यूरेनियम के बाजार में UO के रूप में बेच दिया जाता है।

यूरेनियम का खोज वर्ष 1789 में किया गया था, लेकिन खनन करने वालों ने यूरेनियम अयस्क को पहले ही देख लिया था। यूरेनियम का ऑक्‍साइड जो राल जैसी वस्तुओं में पाया जाता है, के बारे में क्रूसने होरी ने वर्ष 1565 में बताया था। इसके बाद और इसके खोज से पूर्व "जैचीमोव" में 1727 और "स्च्वर्जवल्ड" में 1763 में इसके अयस्क मिलने का पता चला था। 
उन्नीसवीं सदी में यूरेनियम अयस्क बोहेमिया और कॉर्नवल में खनन करने से प्राप्त होता था। पहली बार जानकर इसके खनन का कार्य "जैचीमोव" में हुआ था। इसे चाँदी खनन का शहर भी कहा जाता है। मैरी क्यूरी ने भी "जैचीमोव" से निकाले अयस्क से ही रेडियम नामक तत्व को अलग किया था। द्वितीय विश्व युद्ध से पहले तक इसका उपयोग मुख्य रूप से रेडियम प्राप्त करने के लिए किया जाता था। इसका उपयोग स्वास्थ्य से जुड़े कार्यों, घड़ी और अन्य चीजों में चमकीले रंग के रूप में किया जाता था, पर इसका उपयोग कुछ अन्य स्थानों में भी किया गया था, जो हानिकारक था। इस यूरेनियम का उपयोग मुख्यतः पीले रंग में उपयोग किया जाता था।

वर्ष 1981 से अमेरिका का ऊर्जा विभाग, वहाँ के यूरेनियम की कीमतों और तादाद के बारे में जानकारी देता रहता है। इसकी कीमत वर्ष 1981 में 32.90 अमेरिकी डॉलर प्रति lb-U3O8 थी। यह 1990 में गिर कर 12.55 पर आ गया और 2000 में यह 10 अमरीकी डॉलर से भी नीचे चला गया। यूरेनियम का मूल्य 1970 के आसपास बहुत अधिक था, परमाणु सूचना केन्द्र ने 1978 में बताया कि ऑस्ट्रेलियाई यूरेनियम की कीमत इस दौरान 43 अमरीकी डॉलर/lb-U3O8 थी। यूरेनियम का अब तक का सबसे कम मूल्य वर्ष 2001 में था। इस दौरान इसकी कीमत 7 डॉलर प्रति एलबी था, लेकिन अप्रैल 2007 में इसकी कीमतों में उछाल आया और मूल्य बढ़ कर 113 अमेरिकी डॉलर हो गया।

