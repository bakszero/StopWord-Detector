सुरेश सरैया

सुरेश सरैया (१९३८-२०१२) क्रिकेट की दुनिया में एक रेडियो क्रिकेट कमेंटेटर के रूप में विख्यात हैं। सरैया १०० से अधिक क्रिकेट टेस्ट मैचों और १५० से अधिक एकदिवसीय क्रिकेट मैचों के कमेंटरी टीम के सदस्य रहे।

१५ अगस्त १९३८ को जन्मे सरैया क्रिकेट प्रशंसकों में अंग्रेजी कमेंटरी के पर्याय के तौर पर जाने जाते थे। सरैया को क्रिकेट के खेल की गहरी समझ थी, मैदान में जारी घटनाक्रम का सूक्ष्म वर्णन स्रोताओं के लिए आँखों देखा अनुभव उपलब्ध कराता था। चार दशकों तक आकाशवाणी के सौजन्य से उन्होंने क्रिकेट का आँखों देखा हाल दर्शकों तक पहुँचाया, जिनमें चार क्रिकेट विश्व कप भी शामिल रहे। १८ जुलाई २०१२ को सुरेश सरैया का निधन हो गया।
