प्रारम्भिक बीजगणित

प्रारम्भिक बीजगणित (Elementary algebra) से आशय उस बीजगणित से है जो उन विद्यार्थियों को सिखाया जाता है जिनको गणित में केवल अंकगणित की कुछ जानकारी हो। बीजगणित एवं अंकगणित में सबसे बड़ा अन्तर यह है कि बीजगणित में अंकों के साथ-साथ चरों (variables) का भी प्रयोग किया जाता है (जैसे क, ख, ग, य, र, ल, a, b, x, y आदि) 

बीजगणित में अंकों (अज्ञात अंक या परिवर्तनशील अंक आदि) को निरूपित करने के लिये किसी वर्ण (क, ख, य, र आदि) का प्रयोग किया जाता है। इन्हें 'चर' कहते हैं। इनके उपयोग से बहुत लाभ होते हैं-

formula_1</math>

बीजीय ब्यंजकों में संख्याएँ तथा चर विभिन्न संकर्मों (आपरेटर, जैसे गुणा, योग, भाजन, घटाना आदि) द्वारा जुड़े होते हैं। बीजगणित में ब्यंजकों को सरल करना, उनका आपस में गुणा, भाग, योग आदि करना, ब्यंजकों का मान निकालना (चर के किसी दिये हुए मान के लिये), ब्यंजकों का गुणनखण्डन आदि तरह-तरह के कार्य करने पड़ते हैं। दो ब्यंजकों के समान होने की दशा (समीकरण) में ब्यंजक में उपस्थित चर को 'अज्ञात' राशि कहते हैं; समीकरण बनाना एवं हल करना - बीजगणित का सबसे महत्वपूर्ण क्रिया एवं उपयोग है।



