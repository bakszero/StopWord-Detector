ऐलबीरेओ तारा

ऐलबीरेओ (Albireo), जिसका बायर नामांकन बेटा सिगनाए (β Cygni या β Cyg) है, हंस तारामंडल का एक तारा है। हंस तारे, गामा सिगनाए तारे, ऍप्सिलन सिगनाए तारे और डॅल्टा सिगनाए तारे के बाद यह हंस तारामंडल का पाँचवा सबसे रोशन तारा है। 

पृथ्वी से बिना दूरबीन के देखने पर ऐलबीरेओ लगभग +३ मैग्नीट्यूड का एक तारा प्रतीत होता है लेकिन दूरबीन से देखने पर दोहरा तारा दिखता है। इसमें एक, जो ऐलबीरेओ 'ए' (Albireo A) कहलाता है, +३.१ मैग्नीट्यूड का चमकदार पीला तारा है, जो स्वयं और भी शक्तिशाली दूरबीन से देखने पर एक द्वितारा मंडल ज्ञात होता है। दूसरा तारा, जो ऐलबीरेओ 'बी' (Albireo B) कहलाता है, इस से धुन्धला एक +५.१ मैग्नीट्यूड का नीला तारा है।

