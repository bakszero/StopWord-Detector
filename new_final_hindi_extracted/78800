कोज़िअस्को पर्वत

कोज़िअस्को पर्वत (अंग्रेज़ी: Mount Kosciuszko, माउंट कोज़िअस्को) ऑस्ट्रेलिया के न्यू साउथ वेल्स राज्य में स्नोई पहाड़ियों की मुख्य शृंखला में स्थित एक पर्वत है। समुद्रतल से २,२२८ मीटर (७,३१० फ़ुट) ऊँचा यह पर्वत ऑस्ट्रेलिया की मुख्यभूमि का सबसे ऊँचा बिन्दु है। न्गारिगो नामक एक स्थानीय ऑस्ट्रेलियाई आदिवासी भाषा में इसका मूल नाम जगुंगल (Jagungal) है, हालांकि इस नाम के अन्य रूप भी प्रचलित थे। पहाड़ के लिये सभी आदिवासी नामों का अर्थ "मेज़ पहाड़" है। कोज़िअस्को पर्वत के पास ही २,२०९ मीटर लम्बा टाउनसेंड पर्वत (Mount Townsend) स्थित है जो मुख्यभूमि ऑस्ट्रेलिया का द्वितीय सर्वोच्च पहाड़ है। कोज़िअस्को पर्वत के ऑस्ट्रेलिया के सबसे ऊँचे पर्वत होने के बावजूद यह ओशिआनिया महाद्वीप का सबसे ऊँचा पहाड़ नहीं है क्योंकि वह श्रेय इण्डोनेशिया के पापुआ प्रांत की सुदिरमन पर्वतमाला में स्थित ४,८८४ मीटर ऊँचे पुंचाक जाया नामक पर्वत को जाता है।

