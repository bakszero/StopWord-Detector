पल्लव कला

पल्लव कला एक प्रसिद्ध प्राचीन भारतीय कला हैं| पल्लव की वास्तुकला से चार प्रमुख कला की शैलियां विकसित हुईं- (१) महेंद्रवर्मन शैली (२) मामल्ल शैली (३) राजसिंह शैली (४) अपराजित शैली|
महेंद्रवर्मन शैली- महेंद्रवर्मन शैली का विकास ६०० ई. से ६३५ ई. तक हुआ| इसके अंतर्गत महेंद्रवर्मन प्रथम के शासन में स्तम्भ युक्त मंडप बने| ये साधारण हॉल के समान है जिनकी पीछे की दिवार में एक कोठरियां बनाई गई हैं|हॉल के प्रवेश द्वार स्तंभ पंक्तियों से बनाए गए हैं| यह वस्तुएं पहाड़ियों को काट काट कर बनाई गई हैं| इसलिए इंहें गुहा मंदिरों की कोटि में रखा जाता हैं|

मामल्ल शैली- इस शैली का प्रमुख केंद्र मामल्लपुरम था| मामल्ल शैली के मंडप अपने स्थापत्य के लिए भी प्रसिद्ध हैं| पहाड़ी की चट्टानों पर गंगावतरण, शेषशायी विष्णु, महिषासुर वध,वराह अवतार और गोवर्धन धारण के दृश्य बड़ी सजीवता और सुंदरता के साथ उत्कीर्ण किए गए हैं| मामल्ल शैली के रथ 'सप्त पैगोड़ा'के नाम से प्रख्यात हैं|रथों में कुछ की छत पिरैमिड के आकार की है और कुछ के ऊपर शिखर हैं|

राजसिंह शैली- इस शैली का सर्वप्रथम उदाहरण 'शोर मंदिर' हैं| पल्लव कला की प्रमुख विशेषताएँ- सिंह स्तंभ, मंडप के सुदृढ़ स्तंभ, शिखर, चार दिवारी और उसमें भीतर की ओर बने हुए छोटे-छोटे कक्ष, अलंकरण इत्यादि| यह शैली कैलाश मंदिर में पाई जाती हैं|इस शैली का और भी अधिक विकसित मंदिर बैकुंठ पेरुमाल का हैं|इसमें गर्भ ग्रह मंडप और प्रवेशद्वार सभी एक दूसरे से संबंध हैं|

अपराजित शैली- इस शैली का प्रमुख उदाहरण बाहूर का मंदिर है|पल्लव कला की इन शैलियों ने मंदिर कला के विकास में बढ़ा योगदान दिया| इनकी अनेक विशेषताएं दक्षिण पूर्वी एशिया में भी पहुंची| वृहत्तर भारत पर पल्लव कला का प्रभाव हैं|