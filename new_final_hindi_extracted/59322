सप्तक

सप्तक हिन्दुस्तानी संगीत की अवधारणा है जिसमें स्वर को सात भागों में बाँटा गया है। इन सात स्वरों से के तीन सप्तक संगीत में प्रचलित हैं। चूँकि स्वर श्रुतियों का समूह होते हैं प्रत्येक सप्तक सामान्य श्रुतियों के उस सप्तक में निर्धारित समूह का प्रतिनिधित्व करता है।

सप्तक सात स्वरों का समूह है जिसमें सा रे ग म प ध नि सा यानि षड्ज ऋषभ गंधार मध्यम धैवत और निषाद नामक सात शुद्ध स्वरों का समूह सन्निहित है। प्रत्येक सप्तक में उपरोक्त सात शुद्ध और पाँच विकृत स्वर होते हैं, इस प्रकार एक सप्तक में कुल स्वरों की संख्या बारह हो जाती है। पाँच विकृत स्वरों में ऋषभ, गंधार, धैवत, और निषाद के कोमल रूप और मध्यम का तीव्र रूप सम्मिलित होता है।

सप्तक के तीन प्रकार सामान्यतया प्रचलित गायन वादन में प्रयुक्त होते हैं जिनके नाम है: मन्द्र सप्तक, मध्य सप्तक और तार सप्तक। हालाँकि कुछ गायक वादक इन तीन सप्तको का अतिक्रमण कर अति-मन्द्र और अति-तार सप्तक तक पहुँच सकते हैं।
