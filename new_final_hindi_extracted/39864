अपरा (गर्भ)

अपरा स्तनधारियों के लिए एक अनूठा अंग है जो गर्भाशय भित्ति को विकासशील भ्रूण से जोड़ता है। अपरा भ्रूण को ऑक्सीजन और भोजन की आपूर्ति करती है और भ्रूण के अपशिष्ट पदार्थों को माता के गुर्दों के माध्यम से उत्सर्जित करने मे सहायता करती है। अपरा गर्भनाल के द्वारा भ्रूण से जुड़ी रहती है। अपरा भी उन ही शुक्राणु और डिम्ब कोशिकाओं से निर्मित होती है जिनसे भ्रूण का निर्माण होता है और दो घटकों क्रमश: भ्रूण भाग ("कोरिओन फ्रोंडोसम") और मातृ भाग ("डेसिडुआ बेसालिस") के साथ एक "फेटोमेटरनल" अंग के रूप में कार्य करती है।

मनुष्यों में, अपरा एक चकती (डिस्क) के आकार की होती है और इसकी लम्बाई 22 सेमी (9 इंच) और मोटाई 2-2.5 सेमी (0.8-1 इंच) के आसपास होती है यह केंद्र से मोटी और किनारों की ओर पतली होती जाती है। इसका भार आमतौर पर लगभग 500 ग्राम होता है। अपरा का रंग गहरे लाल से लेकर नीला-लाल या लाल-भूरा होता है। यह भ्रूण से लगभग 55-60 सेमी (22-24 इंच) लम्बी गर्भनाल जिसमे दो धमनियों और एक शिरा होती है, के द्वारा जुड़ी रहती है। मनुष्यों में अपरा आम तौर पर एक डिस्क के आकार की होती है पर अलग अलग स्तनधारी प्रजातियां मे इसका आकार भी अलग अलग होता है।
