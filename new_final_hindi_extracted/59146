मैग्नोलिड

मैग्नोलिड (Magnoliid) या मैग्नोलिडाए (Magnoliidae) सपुष्पक पौधों का एक क्लेड हैं। इसमें लगभग ९००० जीववैज्ञानिक जातियाँ शामिल हैं। इस क्लेड का नाम चम्पा से लिया गया है, जिसका अंग्रेज़ी नाम "मैग्नोलिया" होता है, हालांकि यह इस क्लेड में शामिल केवल एक श्रेणी है। जायफल (नटमेग), तज (बे लॉरल), दालचीनी, रूचिरा (आवोकाडो), काली मिर्च, वृक्षीय लाला (वृक्षीय ट्यूलिप, जो कि ट्यूलिप से भिन्न है) और कई अन्य फूलदार पौधे भी इस क्लेड का भाग हैं।

