सुलोचना (फ़िल्म अभिनेत्री)

सुलोचना लाटकर (जन्म ३० जुलाई १९२८) ज्यादातर अपने स्क्रीन नाम सुलोचना से जानी जाती हैं, जो मराठी और हिंदी सिनेमा की एक प्रसिद्ध अभिनेत्री हैं। इनको लगभग २५० मराठी फिल्मों में अपने अभिनय के लिए जाना जाता है। हिंदी सिनेमा में १९५० तथा १९६० के दशक में वह माँ की भूमिका निभाने के रूप में जानी जाती हैं। सन् २००३ में, उनको बाबूराव पेंटर, जो कि आधुनिक मराठी सिनेमा के संस्थापकों में से एक थे, की जयंती के अवसर पर अखिल भारतीय मराठी चित्रपट महामंडल द्वारा संस्थापित चित्रभूषण पुरस्कार से सम्मानित किया गया। सन् २००९ में, उनको महाराष्ट्र सरकार द्वारा महाराष्ट्र भूषण पुरस्कार से सम्मानित किया गया। वह अब प्रभा देवी, मुंबई में रहती हैं।
