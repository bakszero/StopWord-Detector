अक्साई चिन झील

अक्साई चिन झील (अंग्रेज़ी: ; चीनी: , , अकेसाईचिन हू) लद्दाख़ के अक्साई चिन क्षेत्र में स्थित एक बन्द जलसम्भर झील है। इस इलाक़े को भारत अपने जम्मू व कश्मीर राज्य का अभिन्न अंग मानता है, लेकिन इसपर चीन का नियंत्रण है जो इसे शिंजियांग प्रान्त के ख़ोतान विभाग के भाग के रूप में प्रशासित करता है। झील १५ किमी लम्बी और ६-८ किमी चौड़ी है और कुनलुन पर्वत शृंखला से दक्षिण में स्थित है। कारगिलिक (शिंजियांग) से ल्हात्से (तिब्बत) जाने वाला चीनी राष्ट्रीय राजमार्ग २१९ झील से लगभग २० किमी दक्षिण से गुज़रता है।

अक्साई चिन झील में जल 'अक्साई चिन' नामक नदी से आता है। हालांकि झील को चीन शिंजियांग प्रान्त में प्रशासित करता है, तिब्बत की सीमा झील से केवल २० किमी पूर्व में ही पड़ती है और इस बन्द जलसम्भर का पूर्वी भाग तिब्बत के रुतोग ज़िले में सम्मिलित है।

