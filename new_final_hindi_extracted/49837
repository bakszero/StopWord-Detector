नन्द गोपाल गुप्ता &quot;नंदी&quot;

नन्द गोपाल गुप्ता (जन्म:२३ मई १९७४) इलाहबाद से राजनेता, उद्योगपति है। वे "नंदी" के नाम से लोकप्रिय हैं। वर्तमान में वे उत्तर प्रदेश की भाजपा नेतृत्व वाली सरकार में स्टाम्प और नागरिक उड्डयन मंत्री हैं।

पहली बार वे वर्ष 2007 में बहुजन समाज पार्टी के लिए विधानसभा में इलाहाबाद विधानसभा निर्वाचन क्षेत्र से निर्वाचित हुए। वर्ष 2012 के विधानसभा चुनाव में वे इलाहाबाद दक्षिण सीट से समाजवादी पार्टी के उम्मीदवार हाजी परवेज अहमद टैंकी से हार गए थे। वर्तमान में वेभारतीय जनता पार्टी के विधायक और उत्तर प्रदेश सरकार में मंत्री हैं। पूर्व के दिनों में वे भारतीय राष्ट्रीय कांग्रेस पार्टी से भी संलग्न रहे है। वर्तमान में इनकी पत्नी अभिलाषा गुप्ता नंदी इलाहबाद की सबसे युवा महापौर है।

