गांधीधाम-पुरी एक्सप्रेस

गांधीधाम-पुरी एक्सप्रेस गुजरात और ओडिशा के बीच एक सुपर फास्ट रेल सेवा है। इस रेलगाड़ी की घोषणा 2011 के रेल बजट में की गयी थी और इसने अपना परिचालन 14 नवम्बर, 2011से शुरू किया। यह ट्रेन देश के पूर्व और पश्चिम के किनारो को आपस में जोड़ती है। यह गुजरात के लोगों को जगन्नाथ महाप्रभु के दर्शन एवं ओडिशा के लोगों को बापू के राज्य का दर्शन कराती है। यह भारतीय रेल के पश्चिम रेलवे ज़ोन के अंतर्गत पड़ता है। यह एक साप्ताहिक ट्रेन है जो एवं गाँधीधाम से हर शुक्रवार एवं सोमवार को पुरी से खुलती है। यह ट्रेन अपनी यात्रा के दौरान 2283 किलोमीटर की दूरी तय करती है एवं करीबन 42 घंटे का सफ़र तय करती हैं।

गाँधीधाम से चलने वाली 12993 गांधीधाम-पुरी एक्सप्रेस रात के 22.45 में खुलती है एवं तीसरे दिन शाम के 16.10 बजे 26 स्टेशनों पर रुकते हुए (आधिकारिक) पुरी पहुँचती है।

इसके विपरीत पुरी से चलने वाली 12994 पुरी-गांधीधाम एक्सप्रेस रात के 17.45 में खुलती है एवं तीसरे दिन 13.20 बजे 26 स्टेशनों पर रुकते हुए (आधिकारिक) गाँधीधाम पहुँचती है।
