अंतरराष्ट्रीय श्रमिक दिवस

अंतरराष्ट्रीय श्रमिक दिवस जिसे श्रमिक दिवस या मजदूर दिवस भी कहा जाता है, १ मई को विश्वभर में मनाया जाता है।। अंतरराष्ट्रीय श्रमिक आंदोलन, अराजकतावादियों, समाजवादियों, तथा साम्यवादियों द्वारा समर्थित यह दिवस ऐतिहासिक तौर पर केल्त बसंत महोत्सव से भी संबंधित है। इस दिवस का चुनाव हेमार्केट घटनाक्रम की स्मृति में, जो कि ४ मई १८८६ को घटित हुआ था, द्वितीय अंतरराष्ट्रीय के दौरान किया गया। शिकागो के हेमार्केट स्क्वेयर के पास ४ मई १८८६ को श्रमिकों ने प्रदर्शन किया। शांतिपूर्ण विरोध प्रदर्शन के दौरान किसी ने पुलिस पर डायनामाइट बम फेंक दिया जिसकी प्रतिक्रिया में पुलिस ने गोलीबारी कर दी। इस दिन अधिकांश श्रमिक, जहाँ कहीं भी कार्य करते है, अवकाश रखते हैं। भारतीय ग्रामीण क्षेत्र में तो ज़्यादातर लोग इस दिवस को मनाते हैं।

इसी दिन (1 मई) को महाराष्ट्र में महाराष्ट्र दिवस मनाते है। महाराष्ट्र के सभी ज़िलों में श्रमिक दिवस मनाया जाता है। यहाँ जितने भी व्यापारी , कारीगर होते है वे सभी छुट्टी रखते है। 
