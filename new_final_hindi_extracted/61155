केंद्रीय विद्यालय नं २, नौसेना बाग, विशाखापट्टणम

केंद्रीय विद्यालय नं २, नौसेना बाग, विशखापट्टणम  एक सह-शैक्षिक विद्यालय है जो केंद्रीय विद्यालय संगठन द्वारा प्रशासित व प्रबंधित किया जाता है। यह शिक्षालय विशाखापट्टणम शहर के दक्षिणी छोर पर स्थित है। विद्यालय डॉलफिन हिल्स् की तलहटी पर बसा है। विद्यालय में पूर्णतः अनुरक्षित तीन अभिकलक प्रयोशालाएँ (कंप्यूटर लैब) हैं। यह एक सी.बी.एस.ई.-सम्बद्ध विद्यालय है। यह नौसैनिक परिक्षेत्र के अंदर तीन केंद्रीय विद्यालयों और एक नेवी चिल्ड्रन स्कूल में से एक है। बाक़ी तीन हैं - के.वी १, नौसेना बाग; के.वी मल्कापुरम तथा एन सी एस, एन एस बी, विशाखापट्टनम।

विद्यालय एक क़ाफी विस्तृत क्षेत्र में फैला हुआ है, इसकी इमारत आयताकार है जो कि दो-मंज़िला है। विद्यालय के पास विशाल तृणहीन क्रीड़ांगन है जहाँ प्रत्येक क्रीड़ा-संबंधी गतिविधियाँ की जाती हैं। यह विद्यालय मुख्य नगर के कर्कश-कोलाहल और शोर-ग़ुल से दूर एक निर्मल व अत्यंत शांत माहौल में स्तिथ है। मुख्य भवन के मध्य एक फ़र्शीला अहाता है। एक मंच, उस अहाते के बीच में, "प्राथमिक " एवं "कनिष्ठ व उच्चतम माध्यमिक "विभागों को अलग करता है।

विद्यालय के पास ३ अभिकलक प्रयोगशालाएँ हैं। उनमें से एक प्रयोगशाला केवल प्राथमिक विभाग को समर्पित है (१ - ५वीं कक्षाएँ)। दूसरी प्रयोशाला कनिष्ठ व उच्चतम माध्यमिक विभागों को समर्पित है। 


