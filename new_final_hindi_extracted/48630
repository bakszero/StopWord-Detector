अर्गाइल पिंक जुबली

अर्गाइल पिंक जुबली () ऑस्ट्रेलिया में खुदाई से प्राप्त बगैर तराशा हुआ अब तक का सबसे बड़ा गुलाबी हीरा है। इस हीरे को पश्चिमी ऑस्ट्रेलिया के रियो टिण्टो आर्गाइल हीरा खदान में पाया गया है। आमतौर पर आर्गाइल पिंक जुबली जैसे कीमती पत्थर या तो किसी अजायबघर में रख दिये जाते हैं या क्रिस्टी'ज जैसे ऊँचे नीलामी घरों में चले जाते हैं। क्रिस्टी ने अपने २४४ वर्षों के इतिहास में केवल १८ ऐसे तराशे हुए गुलाबी हीरों की नीलामी की है जिनका वजन १० कैरेट से अधिक रहा हो। मूल रूप से १२.७६ कैरट (२.५५ ग्राम) वजन के हल्के गुलाबी हीरे को रिचर्ड हाऊ किम कैम ने फरवरी २०१२ में पर्थ में तराशना शुरू किया। तराशे जाने के दौरान ही इस हीरे के भीतर एक बड़ी कमी का पता चला जिसे दूर नहीं किया जा सका। केवल मौटे तौर आकार देकर और सँवारकर, ८.०१ कैरट (१.६० ग्राम) के इस हीरे को मेलबर्न अजायबघर को दान कर दिया गया।

