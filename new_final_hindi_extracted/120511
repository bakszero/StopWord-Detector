आलूबालू

आलूबालू, गिलास या चेरी एक खट्टा-मीठा गुठलीदार फल है। इसका रंग लाल, काला या पीला होता है और इसका अकार आधे से सवा इंच के व्यास (डायामीटर) का गोला होता है।

आलूबालू में ऐन्थोसाय्निन नाम के पदार्थ होते हैं जो शरीर के अंगों में जलन और दर्द कम करते हैं। माना जाता है के मधुमेह और ह्रदय व अन्य ग्रंथियों के रोगों में छुपी हुई जलन का बहुत बड़ा हाथ है। चूहों के साथ प्रयोगों में देखा गया है के आलूबालू के ऐन्थोसाय्निन जलन हटाने में मदद करते हैं।

भारत में आलूबालू कश्मीर, हिमाचल प्रदेश, उत्तराखंड और उत्तरपूर्वी राज्यों में पैदा किया जाता है। विश्व भर में सन् २००७ में २० लाख टन आलूबालू पैदा किया गया था, जिसमें से ४०% यूरोप में और १३% संयुक्त राज्य अमेरिका में पैदा किया गया।

आलूबालू को कश्मीरी में भी "गिलास" कहा जाता है। नेपाली में इसे "पैयुँ" कहा जाता है। अंग्रेज़ी में इसे "चेरी" (cherry), पंजाबी और उर्दू में इसे "शाह दाना" () कहा जाता है। अरबी में इसे "कर्ज़" () कहा जाता है। चीनी में इसे 樱桃（yingtao）कहा जाता है।

