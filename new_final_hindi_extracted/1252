एबरडीन

एबरडीन (; स्कॉटलैंड का तीसरा सबसे अधिक आबादी वाला शहर, स्कॉटलैंड के 32 स्थानीय सरकार परिषद क्षेत्रों में से एक और ब्रिटेन का 29वां सबसे अधिक आबादी वाला शहर है। इसकी आधिकारिक आबादी गणना है।

इसके उपनामों में शामिल हैं "ग्रेनाईट सिटी", "ग्रे सिटी" और "सिल्वर सिटी विथ द गोल्डेन सैंड्स" . मध्य 18वीं और मध्य 20वीं सदियों के दौरान, एबरडीन की इमारतों में स्थानीय रूप से उत्खनित ग्रे ग्रेनाइट का समावेश हुआ करता था, जिसके अभ्रक चांदी की तरह चमका करते हैं। शहर में एक लंबा रेतीला समुद्र तट है। 1970 के दशक में उत्तरी सागर तेल की खोज के बाद से, इसका एक अन्य उपनाम "ऑयल कैपिटल ऑफ़ यूरोप" या "एनर्जी कैपिटल ऑफ़ यूरोप" रखा गया।

कम से कम 8000 साल पहले एबरडीन के आसपास के क्षेत्र बसने लगे, जब डी और डोन नदियों के मुहानों के आसपास प्रागैतिहासिक गांव स्थापित हुए।

1319 में, रॉबर्ट द ब्रूस द्वारा एबरडीन को राजकीय नगर का दर्जा प्राप्त होने से आर्थिक रूप से शहर पूरी तरह बदल गया। 1495 में स्थापित एबरडीन विश्वविद्यालय और 1992 में विश्वविद्यालय का दर्जा प्राप्त करने वाले रॉबर्ट गोर्डन विश्वविद्यालय, शहर के इन दो विश्वविद्यालयों के कारण एबरडीन उत्तर-पूर्व का शैक्षणिक केंद्र बना। मछली पकड़ने, कागज़ बनाने, जहाज निर्माण और वस्त्र जैसे उद्योगों से तेल उद्योग तथा एबरडीन बंदरगाह आगे निकल गये। एबरडीन हेलीपोर्ट दुनिया के सबसे व्यस्ततम वाणिज्यिक हेलीपोर्ट में से एक है और वहां का बंदरगाह स्कॉटलैंड के उत्तर-पूर्व में सबसे बड़ा है।

एबरडीन ने ब्रिटेन इन ब्लूम प्रतियोगिता में दस बार रिकार्ड-तोड़ जीत हासिल की है, और एबरडीन अंतर्राष्ट्रीय युवा महोत्सव का आयोजन किया है, जो एक बड़ा अंतर्राष्ट्रीय कार्यक्रम है, जिसमे लगभग 1000 सबसे प्रतिभाशाली युवा प्रदर्शनकारी कला कंपनियां भाग लेती हैं।

एबरडीन क्षेत्र ने कम से कम 8000 साल से मानव बस्तियों को देखा है। इस नगर की शुरुआत दो अलग-अलग बर्ग (शहर) के रूप में हुई: डोन नदी के मुहाने पर पुराना एबरडीन; और मछली पकड़ने तथा व्यापारिक केंद्र के रूप में नया एबरडीन, जहां डी नदी के मुहाने अर्थात खाड़ी में डेनबर्न जलमार्ग समाहित होता है। 1179 में विलियम द लॉयन द्वारा सबसे पहला राजपत्र दिया गया था और डेविड प्रथम द्वारा इसके कॉर्पोरेट अधिकारों की पुष्टि की गयी। 1319 में, रॉबर्ट द ब्रुस के महान राजपत्र से एबरडीन संपत्ति-स्वामित्व तथा आर्थिक रूप से एक स्वतंत्र समुदाय में तब्दील हो गया। इसे करीब का स्टौकेट जंगल दे दिया गया, जिसकी आय से नगर के कॉमन गुड फंड के आधार का निर्माण हुआ, जिसका लाभ आज भी एबरडीन को मिल रहा है।

स्कॉटिश आजादी के युद्धों के दौरान, एबरडीन अंग्रेजी शासन के अधीन था, इसीलिए 1308 में इसे नष्ट कर दिए जाने से पहले रॉबर्ट द ब्रुस ने एबरडीन किले की घेराबंदी कर दी थी, उसके बाद अंग्रेज सेना का कत्लेआम हुआ और शहर की जनता के लिए एबरडीन पर फिर से कब्जा कर लिया गया। 1336 में इंग्लैंड के एडवर्ड तृतीय द्वारा शहर को जला दिया गया था, लेकिन इसे फिर से बनाया गया और विस्तारित किया गया और इसे नया एबरडीन कहा जाने लगा। पड़ोसी सरदारों (लॉर्ड) के हमलों से शहर को बचाने के लिए इसकी मजबूत किलेबंदी की गयी थी, लेकिन 1770 तक दरवाजों को हटा दिया गया। 1644-1647 के दौरान तीन राजशाहियों के बीच हुए युद्धों में दोनों पक्षों द्वारा शहर को आंशिक रूप से लूटा गया। 1644 में, एबरडीन के युद्ध के बाद राजशाही सेनाओं द्वारा इस पर कब्जा कर लिया गया और तोड़फोड़ की गयी। 1647 में बुबोनिक प्लेग से एक चौथाई आबादी की मृत्यु हो गयी।

अठारहवीं सदी में, एक नया टाउन हॉल बनाया गया और 1742 में वूलमैनहिल में एक अस्पताल और 1779 में पागलखाने की स्थापना के साथ पहली सामाजिक सेवाओं की शुरुआत हुई। सदी के अंतिम चरण में परिषद् ने जॉर्ज स्ट्रीट, किंग स्ट्रीट और यूनियन स्ट्रीट जैसी मुख्य सड़कों का निर्माण करना शुरू किया, जिनका काम अगली सदी के आरंभ में समाप्त हुआ।

एक सदी बाद, एबरडीन के बढ़ते आर्थिक महत्व और जहाज निर्माण और मछली पकड़ने के उद्योगों के विकास के कारण मौजूदा बंदरगाह को दक्षिणी बांध के विक्टोरिया डॉक ले जाया गया और उत्तरी घाट का विस्तार किया गया। महंगे आधारभूत संरचना कार्यक्रम के परिणामस्वरूप 1817 में शहर दिवालिया हो गया था। हालांकि, आम संपन्नता से आर्थिक सेहत में सुधार आया, जिसके बाद नेपोलियन युद्ध शुरू हुए. 1824 में सड़कों पर गैस बत्तियां लगनी शुरू हुईं और 1830 में डी नदी से पम्प द्वारा यूनियन प्लेस के जलाशय में पानी पहुंचाने से परिष्कृत जलापूर्ति की जाने लगी। 1865 में खुली हुई नाली की जगह एक ढंकी हुई भूमिगत निकासी व्यवस्था का आरंभ हुआ।

1891 में यह शहर पहली बार निगमित हुआ। हालांकि पुराने एबरडीन का एक अलग राजपत्र और इतिहास है, लेकिन इसमें और नए एबरडीन में दरअसल अब कोई फर्क नहीं रहा। डी नदी के दक्षिण में टोरी के रॉयल बर्ग और जंगल के साथ-साथ ये दोनों ही शहर के भाग हैं।

एबरडीन की पहली बस्ती "एबरडोन" के स्थल के लगभग करीब है पुराना एबरडीन; अक्षरशः जिसका अर्थ है "डोन के संगम [अर्थात समुद्र के साथ] पर", यह स्थानीय नदी के संबंध में है। आधुनिक नाम एबरडीन का अक्षरशः अर्थ हुआ डी (अन्य स्थानीय नदी) और डोन के बीच में. केल्टिक उपसर्ग: 'एबर-" का मतलब हुआ "का संगम", यह भी नदी से संबंधित है।

गेलिक विद्वानों का मानना है कि नाम उपसर्ग "एबर" - और "डा-आएवी" (Aber- and da-aevi) (प्रकारांतर: "डा-अभुइन", "डा-अविन") (Aber- and da-aevi (variation;Da-abhuin, Da-awin)) - जिसका अर्थ हुआ "दो नदियों का मुहाना". गेलिक में नाम है "ओबार धेअथैन" (Obar Dheathain) (प्रकारांतर: "ओबैरेअधैन") ((variation; Obairreadhain)) और लैटिन में, रोमन "देवाना" (Devana) के रूप में इसका उल्लेख करते हैं। मध्यकालीन (या चर्च संबंधी) लैटिन में इसे "एबरडोनिया" कहा जाता है।

एबरडीन स्थानीय रूप से एबरडीन नगर परिषद् द्वारा संचालित होता है, जो शहर के वार्डों का प्रतिनिधित्व करने वाले तैंतालीस पार्षदों द्वारा गठित होता है और जिसके प्रधान होते हैं परिषद् अध्यक्ष (लॉर्ड प्रोवोस्ट), फिलहाल प्रोवोस्ट पीटर स्टीफन इस पद पर आसीन हैं।

मई 2003 से मई 2007 तक लिबरल डेमोक्रेट और कंजरवेटिव्स गठबंधन द्वारा परिषद् चलायी जा रही थी। मई 2007 के चुनाव के बाद लिबरल डेमोक्रेट ने स्कॉटिश नेशनल पार्टी के साथ एक नया गठबंधन बनाया। परिषद में 15 लिबरल डेमोक्रेट, 13 एसएनपी, 10 लेबर, 4 कंजरवेटिव्स और एक स्वतंत्र पार्षद शामिल हैं।

ब्रिटेन की लोकसभा में एबरडीन का प्रतिनिधित्व करने वाले तीन निर्वाचन क्षेत्र हैं: एबरडीन उत्तर, एबरडीन दक्षिण और गॉर्डन, इनमे से शुरू के दो क्षेत्र पूरी तरह से एबरडीन नगर परिषद में पड़ते हैं जबकि बाद के क्षेत्र का एक बड़ा हिस्सा एबरडीनशायर में शामिल है।

स्कॉटिश संसद में भी तीन निर्वाचन क्षेत्र इस शहर का प्रतिनिधित्व करते हैं, ये सभी पूरी तरह से परिषद् क्षेत्र में ही पड़ते हैं: एबरडीन उत्तर, एबरडीन मध्य और एबरडीन दक्षिण और इसके अलावा ऊत्तर-पूर्व स्कॉटलैंड चुनावी क्षेत्र के हिस्से के रूप में सात एमएसपी (MSPs) भी चुने जाते हैं।

यूरोपीय संसद में सर्व-सम्मिलित स्कॉटलैंड क्षेत्र के हिस्से के रूप में छः एमईपी (MEPs) शहर का प्रतिनिधित्व करते हैं।

शहर का प्रतीक आमतौर पर तीन किलों को दर्शाता है, जैसा कि झंडा और कुल-चिह्न के मामले में है। प्रतिकृति रॉबर्ट द ब्रुस के समय के आसपास की है और एबरडीन के तीन पहाड़ों पर स्थित इमारतों का प्रतिनिधित्व करती है: कैसल हिल पर एबरडीन किला (आजकल का कैसल गेट); विंडमिल हिल पर एक अज्ञात इमारत और सेंट कैथेरिन हिल पर एक गिरजाघर (अब नष्ट).

"बॉन समझौता" शहर का आदर्श वाक्य है और फ्रांसिसी में इसका अर्थ "अच्छा समझौता" होता है। पौराणिक कथा कहती है कि स्कॉटिश स्वतंत्रता के युद्धों के दौरान चौदहवीं सदी से इसका उपयोग रॉबर्ट द ब्रुस द्वारा कूट शब्द के रूप में किया जाता रहा है, जब उसके लोगों ने 1308 में नष्ट करने से पहले एबरडीन किले की घेराबंदी की थी।

परंपरागत रूप से तेंदुआ शहर के साथ जुड़ा रहा है और इसका प्रतीक शहर के शीर्ष पर देखा जा सकता है। स्थानीय पत्रिका का नाम "लेपर्ड" है और उन्नीसवीं शताब्दी में जब यूनियन पुल बनाया गया तब इस प्राणी की बैठी हुई मुद्रा में एक मूर्ति तैयार की गयी और पुल की रेलिंग स्तंभ के शीर्ष पर उसे लगा दिया गया।

शहर की शुभकामना "हैप्पी टु मीट, सॉरी टु पार्ट, हैप्पी टु मीट अगेन" (मिलकर ख़ुशी हुई, बिछड़कर दुःख हुआ, फिर से मिलकर ख़ुशी हुई) है; जिसे आम तौर पर बॉन समझौते के अनुवाद के रूप में समझने की भूल की जाती है।

दो नदी के मुहाने के बीच स्थित होने के कारण शहर में प्राकृतिक तलशिला अर्थात मिट्टी के नीचे की चट्टानों की कमी है। इससे स्थानीय भूवैज्ञानिकों को थोड़ी उलझन होती है: इस क्षेत्र में भूवैज्ञानिकों की बड़ी भीड़ (तेल उद्योग की वजह से) के बावजूद शहर के नीचे की ज़मीन में क्या कुछ है इसकी एक अस्पष्ट जानकारी भर ही है। शहर के दक्षिण की ओर, तटीय टीलों पर ग्रेम्पियन समूह के उच्च कोटि के कायांतरित चट्टानें पायी जाती हैं; दक्षिण-पश्चिम और पश्चिम में उसी तरह की उच्च कोटि की परतदार ग्रेनाइट चट्टानें बड़ी तादाद में पायी जाती हैं; उत्तर में गैब्रोइक मिश्रित चट्टानें हैं। और खुद शहर के नीचे? शहर में बहुत कम भूभौतिकी के काम हुए हैं और कभी-कभार इमारत संबंधी और डोन नदी के तटों पर हुए थोड़े-बहुत काम से यह पता चलता है कि यह दरअसल डेवोनियन जमाने के "पुराने लाल" बलुआ पत्थर और गाद के एक आंतरक (इंलियर) पर स्थित है। शहर के बाहर डलरेडियन काल (लगभग 480-600 मिलियन साल पहले) में बनी कायांतरित/आग्नेय समष्टियां हद से अधिक फैली हुई हैं, साथ ही छिटपुट क्षेत्रों में आग्नेय डायोराइट ग्रेनाईट भी पाए गए, जैसे कि रुबिस्लाव खदान में, जिसका शहर के विक्टोरियाई हिस्से के निर्माण के समय इस्तेमाल किया गया था।

तट पर, दो नदियों डी तथा डोन के बीच एबरडीन का एक लंबा रेतीला तट है, जो फ्रेजरबर्ग तक डोन के फैलाव के उत्तर में बालू के ऊंचे टीलों में बदलता चला गया है; डी नदी के दक्षिण में गहरी खाड़ी के बिल्लौरी और गोल-गोल छोटे पत्थरों के तट के सामने सीधी खड़ी चट्टानें हैं। दक्षिणी तट पर बाहर निकले हुए अनेक ग्रेनाइट हैं जहां पहले खनन कार्य किया गया था, जिनसे शानदार दृश्य बनते हैं और जो चट्टान-आरोहण के लिए एक अच्छी जगह है।

शहर 184.46 वर्ग किमी (71.22 वर्ग मील) में फैला हुआ है और इसमें पुराने एबरडीन का पूर्व शहर, नया एबरडीन, जंगल और डी नदी के दक्षिण में स्थित टोरी का रॉयल बर्ग भी शामिल है। इससे में शहर का जनसंख्या घनत्व हो गया। कैसल हिल, सेंट कैथरीन हिल और विंडमिल हिल से मूलतः शुरू करके शहर का निर्माण अनेक पहाड़ियों पर हुआ है।

एबरडीन की समुद्री जलवायु (कोपेन "सीएफबी (cfb)") है। इसकी उत्तरी अवस्थिति की तुलना में एबरडीन का मौसम कहीं अधिक सुहावना है। जाड़े के मौसम में, विशेषकर दिसंबर भर, दिन बहुत ही छोटा होता है, जाड़े के दक्षिणायन के समय सूर्योदय तथा सूर्यास्त के बीच दिन औसतन छः घंटे और 40 मिनट का होता है। जाड़ा जैसे-जैसे बढ़ता जाता है, तेजी से दिन की लंबाई भी बढती जाती है, जो जनवरी के अंत तक बढ़कर 8 घंटे और 20 मिनट हो जाया करती है। गर्मी शुरू होने पर दिन लगभग 18 घंटों के हो जाते हैं, सूर्योदय और सूर्यास्त के बीच 17 घंटे और 57 मिनट के, जबकि रात भर समुद्री धुंधलका छाया रहता है। साल के इस समय दिन में तापमान 17 डिग्री सेंटीग्रेड के आसपास बना रहता है।

1396 में जनसंख्या लगभग 3,000 थी। 1801 तक यह 26,992; (1901) 153,503; (1941) 182,467 हो गयी। 2001 में ब्रिटेन की जनगणना के अनुसार एबरडीन नगर परिषद क्षेत्र की जनसंख्या 212,125 दर्ज की गयी, लेकिन एबरडीन इलाके की जनसंख्या 184,788 थी। के लिए, नवीनतम आधिकारिक आबादी का अनुमान है। 2001 में हुई एबरडीन के विशिष्ट इलाके की ब्रिटेन जनगणना से पता चलता है कि जनसांख्यिकीय में 35 वर्षीय पुरुष और 38 वर्षीय महिलाएं मध्य आयु में शामिल हैं, जो कि स्कॉटलैंड के औसत की तुलना में युवा हैं और पुरुष-महिला अनुपात में 49% से 51% है।

जनगणना से पता चला कि एबरडीन में युवाओं की संख्या कम है, 16 से कम आयु के सिर्फ 16.4 प्रतिशत युवा हैं, जबकि राष्ट्रीय औसत 19.2 प्रतिशत है। जातीय आधार पर 15.7% लोग स्कॉटलैंड के बाहर पैदा हुए हैं, जो 12.9% के राष्ट्रीय औसत से अधिक है। इस जनसंख्या का 8.4% इंग्लैंड में पैदा हुआ था। 2001 की जनगणना के अनुसार एबरडीन का 3% जातीय अल्पसंख्यक (गैर-गोरा) समूह का है, जिसमे भारतीय उप-महादेश के 0.7% और एशिया के 0.6% शामिल हैं, जबकि स्कॉटलैंड की कुल आबादी में गैर-गोरों की संख्या 2% है। स्कॉटलैंड के दूसरे तीन मुख्य शहरों ग्लासगो, एडिनबर्ग और ड्यूंडी की तुलना में यह प्रतिशत कम है। शहर का सबसे अधिक बहुसांस्कृतिक भाग जॉर्ज स्ट्रीट है, जहां कई जातीय रेस्तरां, सुपरमार्केट और हेयरड्रेसर हैं।

घर-गृहस्थी के मामले में, शहर में 97,013 अलग-अलग घरों को दर्ज किया गया, जिनमे से 61% निजी स्वामित्व वाले, 9% निजी रूप से किराए के और 23% परिषद् द्वारा दिए गये किराए वाले थे। सबसे लोकप्रिय प्रकार के घरों में अपार्टमेंट हैं, जो 49% हैं, उसके बाद 22% घर एक तरफ से जुड़े हुए प्रकार के हैं।
शहर में परिवार की अन्तःस्थ आय 16,813 पाउंड है (औसत आय 20,292 पाउंड है) (2005), जिससे शहर की करीब 18% आबादी गरीबी रेखा से नीचे है (औसत आय के 60% के रूप में निर्धारित). इसके विपरीत, ब्रिटेन के किसी भी क्षेत्र में एबरडीन क्षेत्र करोड़पतियों के मामले में दूसरे स्थान पर है।

एबरडीन के सबसे बड़े संप्रदायों में परंपरागत रूप से ईसाइयों के चर्च ऑफ़ स्कॉटलैंड (एबरडीन के प्रेज्बीटेरी के माध्यम से) और कैथोलिक चर्च हैं। आखिरी जनगणना से पता चला कि स्कॉटलैंड में एबरडीन बहुत कम धार्मिक शहर है, करीब 43% लोग किसी भी धर्म से जुड़े हुए नहीं हैं और अनेक पूर्व गिरजाघरों को बार तथा रेस्तरां में बदल दिया गया है।

मध्य युग में, सेंट निकोलस का गिरजा शहर का एकमात्र गिरजा और स्कॉटलैंड के सबसे बड़े गिरजों में से एक था। स्कॉटलैंड के अन्य गिरजो की तरह, सुधार आंदोलन के बाद इसका विभाजन हो गया, इस मामले में पूर्वी और पश्चिमी गिरजा में विभाजन हुआ। इस समय, शहर कार्मलाइट (रोमन कैथोलिक तपस्वी) (सफ़ेद लबादा वाले) और फ़्रांसीकन्स (भूरे लबादे वाले तपस्वी) का भी घर था और बीसवीं सदी के अंतिम चरण तक चैपल ऑफ़ मेरीस्चल कॉलेज के संशोधित रूप में फ़्रांसीकन्स का अस्तित्व बना रहा।

डेविड प्रथम (1124–53) द्वारा सुधार आंदोलन-पूर्व के बन्फशायर के मोर्ट्लाक के धर्मप्रदेश को 1137 में पुराने एबरडीन को स्थानांतरित करने के बीस साल बाद सेंट माइकल कैथेड्रल का निर्माण किया गया था। विलियम एल्फिंस्टन की धर्माध्यक्षता (1484-1511) के अपवाद के साथ इमारत का बनना धीरे-धीरे जारी रहा। उनके बाद आये गेविन डनबर ने 1518 में इमारत के निर्माण को पूरा किया, उन्होंने इसमें दो पश्चिमी मीनार और दक्षिणी अनुप्रस्थ भाग को जोड़ा।

सेंट मैरी कैथेड्रल गोथिक शैली में एक रोमन कैथोलिक कैथेड्रल है, जिसे 1859 में बनाया गया।

सेंट एंड्रयू कैथेड्रल स्कॉटिश धर्माध्यक्षीय कैथेड्रल है, जिसका निर्माण आर्चीबाल्ड सिम्पसन की पहली नियुक्ति के समय 1817 में हुआ। संयुक्त राज्य अमेरिका में धर्माध्यक्षीय गिरजाघर के पहले बिशप को प्रतिष्ठित करने के लिए यह मशहूर है।

द साल्वेशन आर्मी किला यूनियन स्ट्रीट के पूर्वी छोर के अंत तक फैला हुआ है।

यूनियन स्ट्रीट के पास एक युनिटेरीयन गिरजा है, जिसे स्केन टेरेंस में 1833 में स्थापित किया गया था।

क्रिस्टाडेल्फियाई कम से कम 1844 से एबरडीन में मौजूद रहे हैं। वर्षों से, उन्होंने वेस्ट रूम ऑफ़ म्यूजिक हॉल (120 साल से ज्यादा समय से), काऊड्राई क्लब, बॉन एकॉर्ड क्रिसेंट में वाईडब्ल्यूसीए (YWCA) जैसे के लिए किराये पर जगह दे रखी है। इन दिनों वे गार्थडी स्थित इंचगार्थ सामुदायिक केंद्र में जुटा करते हैं।

लैटर डे सेंट्स के द चर्च ऑफ़ जीसस क्राइस्ट के दो सभागृह हैं।

पुराने एबरडीन में एक इस्लामी मस्जिद और 1945 में स्थापित एक रूढ़िवादी यहूदी उपासनागृह भी है। कोई औपचारिक बौद्ध या हिंदू भवन नहीं हैं। एबरडीन विश्वविद्यालय में एक छोटा-सा बहाई समाज है।

क्राउन स्ट्रीट में क्वेकरों का एक सभास्थल भी है, स्कॉटलैंड में बनाए गये इस क्वेकर भवन का उपयोग आज भी होता है।

परंपरागत रूप से, एबरडीन में मछली पकड़ने, कपड़ा मिलों, जहाज निर्माण और कागज बनाने के काम होते रहे हैं। इन उद्योगों का बड़े पैमाने पर प्रतिस्थापन किया जा चुका है। पिछले तीन दशकों से एबरडीन के आर्थिक विकास में आयी जबर्दस्त तेजी के लिए काफी हद तक जिम्मेदार इलेक्ट्रॉनिक्स डिजाइन और विकास उद्योग में उच्च प्रौद्योगिकी विकास, कृषि व मछली पकड़ने के क्षेत्र में अनुसंधान तथा तेल उद्योग अब एबरडीन की अर्थव्यवस्था के प्रमुख हिस्सा बन चुके हैं।

1970 के दशक तक, एबरडीन के अधिकांश प्रमुख उद्योग अठारहवीं सदी के थे; इनमें मुख्य रूप से कपड़ा उद्योग, ढलाई कार्य, जहाज निर्माण और शहर का सबसे पुराना उद्योग कागज़ निर्माण शामिल हैं, कागज़ सबसे पहले 1694 में बनाया गया था। 2001 में डोनसाइड कागज़ कारखाना और 2005 में डेविडसन मिल के बंद हो जाने से कागज-निर्माण का महत्व कम हो गया, अपने 500 कर्मचारियों के साथ स्टोनीवुड पेपर मिल बाक़ी बचा रहा। रिचर्ड्स ऑफ़ एबरडीन के 2004 में बंद हो जाने से वस्त्र उत्पादन समाप्त हो गया।

रुबिस्लाव खदान में 300 साल से भी अधिक समय से ग्रे ग्रेनाइट का खनन हुआ करता था, फर्श के चौकोर टुकड़ों, सड़क व फुटपाथ की पत्थर की पटरी और इमारत के पत्थर के रूप में तथा स्मारक और अन्य सजावटी काम में उनका उपयोग हुआ करता था। लंदन में संसद भवन तथा वाटरलू पुल के निर्माण में एबरडीन ग्रेनाइट का इस्तेमाल किया गया। 1971 में उत्खनन बंद हो गया।

मछली पकड़ना किसी समय प्रमुख उद्योग हुआ करता था, लेकिन गहरे समुद्र में मत्स्य पालन इससे आगे निकल गया, जिसे बीसवीं सदी में उन्नत प्रौद्योगिकियों से बहुत अधिक प्रोत्साहन मिला। बहुत अधिक मछली पकड़ने और तेल उद्योग के सहायक जहाजों के बंदरगाह में आने-जाने से मछलियों की संख्या में गिरावट आ गयी, हालांकि यह अब भी मछली पकड़ने का एक महत्वपूर्ण बंदरगाह है लेकिन पीटरहेड और फ्रेजरबर्ग जैसे अधिक उत्तरी बंदरगाह इससे अधिक महत्वपूर्ण बन गये हैं। मत्स्य शोध सेवाओं का मुख्यालय एबरडीन में है और एक समुद्री अनुसंधान प्रयोगशाला टोरी में है।

मैकाले संस्थान में होने वाले कृषि और मिट्टी अनुसंधान के लिए एबरडीन विश्वविद्यालय की अच्छी प्रतिष्ठा है, जो शहर के दो विश्वविद्यालयों के घनिष्ठ संपर्क में है। एबरडीन स्थित रोवेट अनुसंधान संस्थान खाद्य व पोषण के अध्ययन का विश्व विख्यात शोध केंद्र है। तीन नोबेल पुरस्कार विजेता यहीं से निकले और इस शहर में जीव वैज्ञानिक बड़ी तादाद में कार्यरत हैं।

गतिशील और तेजी से बढ़ रहा इलेक्ट्रॉनिक्स डिजाइन और विकास उद्योग भी है। 

बीसवीं सदी के अंतिम चरण में उत्तरी सागर में महत्वपूर्ण तेल भंडार की खोज के बाद से एबरडीन यूरोप के पेट्रोलियम उद्योग का केंद्र बन गया। विश्व में दूसरे सबसे बड़े हेलीपोर्ट और समुद्र में तेल निकालने के लिए एक महत्वपूर्ण जहाज बंदरगाह सेवा के कारण एबरडीन को अक्सर "ऑयल कैपिटल ऑफ़ यूरोप" भी कहा जाता है।

आने वाले वर्षों में तेल आपूर्ति के कम होते जाने की संभावना को देखते हुए एबरडीन को {0ऑयल कैपिटल ऑफ़ यूरोप{/0} से "एनर्जी कैपिटल ऑफ़ यूरोप" बनाने के संयुक्त प्रयास चल रहे हैं और नयी ऊर्जा स्रोतों के विकास पर ख़ास दिलचस्पी ली जाने लगी है; और तेल उद्योग से नयी ऊर्जा तथा अन्य उद्योगों की ओर प्रौद्योगिकी का स्थानांतरण शुरू हो चुका है। इस प्रक्रिया को तेज करने के लिए स्कॉटिश इंटरप्राइज के नेतृत्व में "एनर्जेटिका" की शुरुआत हो चुकी है।

खरीदारी के मामले में स्कॉटलैंड में यह शहर तीसरे स्थान पर है। यूनियन स्ट्रीट और जॉर्ज स्ट्रीट पारंपरिक खरीदारी के इलाके हैं, अब अन्य शॉपिंग केंद्र भी बनाये गये हैं, इनमें सेंट निकोलस एंड बॉन एकॉर्ड तथा ट्रिनिटी शॉपिंग सेंटर उल्लेखनीय हैं। यूनियन स्क्वायर नामक £ 190 मिलियन का एक नया खुदरा केंद्र अक्टूबर 2009 के सितंबर के अंतिम चरण तथा अक्टूबर के प्रारंभ में पूरा हो गया। प्रमुख खुदरा पार्क शहर से दूर हैं, जिनमे बेरीडेन रिटेल पार्क, किटीब्र्युस्टर रिटेल पार्क और बीच बुलवार्ड रिटेल पार्क शामिल हैं।

मार्च 2004 में, एबरडीन को फेयरट्रेड फाउंडेशन की ओर से फेयरट्रेड नगर का अवार्ड मिला। ड्यूंडी के साथ, यह अवार्ड पाने वाला स्कॉटलैंड का पहला शहर बना।

विक्टोरियन युग के दौरान ग्रेनाइट के प्रयोग से एबरडीन की वास्तुकला को जाना जाता है, जिस कारण इसका उपनाम "ग्रेनाइट सिटी" या कहीं अधिक रोमांटिक नाम "सिल्वर सिटी" पड़ा, क्योंकि पत्थर के अभ्रक धूप में चमका करते हैं। कड़े भूरे पत्थर बहुत ही टिकाऊ उपलब्ध सामग्रियों में एक हैं, जो यह बताने में मदद करते हैं कि शहर की इमारतें साफ़-सफाई तथा सीमेंट करने के बाद बिल्कुल नयी क्यों लगती हैं। रेतीले पत्थर इस्तेमाल किये गए अन्य स्कॉटिश शहरों के विपरीत इस शहर की इमारतों पर मौसमों को झेलने में सक्षम हैं और उन्हें बहुत कम रखरखाव की जरुरत पड़ती है।

शहर की मुख्य सड़क यूनियन स्ट्रीट पर उल्लेखनीय इमारतों में टाउन और काउंटी बैंक, म्यूजिक हॉल, ट्रिनिटी हॉल ऑफ द इनकार्पोरेटेड ट्रेड्स (1398 और 1527 के बीच आरंभ), अब एक शॉपिंग मॉल, नॉर्दर्न एश्योरेंस कंपनी के पूर्व कार्यालय और नेशनल बैंक ऑफ स्कॉटलैंड शामिल हैं। पूरब की ओर यूनियन स्ट्रीट के विस्तार, कैसल स्ट्रीट में, एबरडीन का एक बहुत ही प्रमुख स्थान न्यू टाउन हाउस है, जिसका निर्माण 1868 और 1873 के बीच पेडी और किनीयर की डिजाइन पर हुआ था।

अलेक्जेंडर मार्शल मैकेंज़ी का विस्तार मेरीस्चल कॉलेज ब्रॉड स्ट्रीट पर है, जिसका उदघाटन किंग एडवर्ड सप्तम ने 1906 में किया था, जो विश्व का दूसरा सबसे बड़ा ग्रेनाइट भवन है (मैड्रिड के एस्कोरियल के बाद).

अनेक उत्कृष्ट प्रसिद्ध इमारतों के अलावा, एबरडीन में अनेक विख्यात लोगों की मूर्तियां भी हैं। इनमे से दो सबसे अधिक मशहूर मूर्तियों में से एक विलियम वालेस की मूर्ति यूनियन टेरेस और रोजमाउन्ट वायडक्ट के बीच में है और रॉबर्ट बर्न्स की मूर्ति यूनियन टेरेस बगीचे के ऊपर यूनियन टेरेस पर है।

एबरडीन लंबे समय से अपने 45 पार्कों और बगीचों के लिए प्रसिद्ध रहा है। साथ ही, शहर भर में फूलों की बहार के लिए भी यह मशहूर है। शहर में बीस लाख गुलाब, एक करोड दस लाख डैफोडिल्स और तीस लाख क्रोकस के पौधे हैं। शहर ने रॉयल हौर्टीकल्चर सोसायटी का ब्रिटेन इन ब्लूम 'सर्वश्रेष्ठ शहर' अवार्ड दस बार जीता है, समग्र स्कॉटलैंड में ब्लूम प्रतियोगिता बीस बार और 1968 से हरेक साल बड़ा शहर श्रेणी का पुरस्कार जीता है। नौ साल तक लगातार जीतने के बाद, दूसरे शहरों को मौका देने के लिए, एबरडीन को ब्रिटेन इन ब्लूम प्रतियोगिता से प्रतिबंधित कर दिया गया। इस शहर ने 2006 में स्कॉटलैंड इन ब्लूम "सर्वश्रेष्ठ शहर" पुरस्कार के साथ-साथ इंटरनेशनल सिटीज इन ब्लूम अवार्ड भी जीता। उपनगर डाइस ने भी स्मॉल टाउन्स पुरस्कार जीता। 

डी नदी के उत्तरी तट पर 1899 में डुथी पार्क खोला गया था। इसे 1881 में सुश्री एलिजाबेथ क्रोम्बी डुथी ने उपहार में दिया था और उन्हीं के नाम पर इसका नाम रखा गया। इसका बहुत बड़ा बगीचा है, एक गुलाब का टीला, नौका विहार सरोवर, बैंडस्टैंड और खेलने का मैदान है। साथ ही, यूरोप का दूसरा सबसे बड़ा संलग्न डेविड वेल्च विंटर गार्डन भी है। शहर से बाहर स्थित वनाच्छादित हैजलहेड पार्क बड़ा और वनाच्छादित है, वनों में सैर करने वालों, प्रकृतिवादियों और पिकनिक के शौकीनों के बीच यह पार्क लोकप्रिय है। यहां फुटबॉल मैदान, दो गोल्फ कोर्स, एक पिच और पुट कोर्स और एक घुड़सवारी स्कूल भी हैं।

ब्रिटेन इन ब्लूम प्रतियोगिताओं में एबरडीन की सफलता का श्रेय अक्सर जॉन्स्टन गार्डेन्स को दिया जाता है, जो शहर के पश्चिमी छोर पर एक हेक्टेयर क्षेत्र में फैला एक छोटा-सा पार्क है, जिसमें विभिन्न प्रकार के अनेक फूल तथा पौधे लगे है, जिनकी खूबसूरती मशहूर है। 2002 में इसे ब्रिटिश द्वीपसमूह में सर्वश्रेष्ठ बगीचे का खिताब मिला। 

कभी एक निजी घर के मैदान पर बना सीटन पार्क सेंट माचर गिरजाघर के मैदान के छोर पर स्थित है। गिरजे के रास्ते को अनेक प्रकार के पौधों से एक औपचारिक शैली में लोकप्रिय ढंग से सजाया गया है। तुलनात्मक शैलियों के साथ इस पार्क में अन्य अनेक क्षेत्र भी शामिल हैं।

यूनियन टैरेस गार्डन 1879 में खोला गया, जो शहर के केंद्र में स्थित है। एबरडीन के केंद्र में यूनियन स्ट्रीट को तीन तरफ से घेरते हुए यह क्षेत्र में फैला हुआ है। पार्क डेनबर्न घाटी में एक प्राकृतिक गोलाकार रंगभूमि का निर्माण करता है और यह शहर के केंद्र में शांति व सुकून का एक नखलिस्तान है। इस बगीचे के स्थान पर एक तीन मंजिली कंक्रीट और इस्पात की इमारत खड़ी करने के हाल का प्रस्ताव अत्यधिक विवादास्पद साबित हुआ, जिसमें एक व्यावसायिक केंद्र भी बनाने का प्रस्ताव शामिल था।

एक-दूसरे के आसपास विक्टोरिया पार्क और वेस्टबर्न पार्क दोनों क्षेत्र में फैले हुए हैं। विक्टोरिया पार्क 1871 में खोला गया था। वनस्पति-रक्षागृह बैठने के काम आता है और चौदह प्रकार के ग्रेनाइट से एक फव्वारा बनाया गया है, जिसे ग्रेनाइट पॉलिशरों तथा एबरडीन के प्रमुख निर्माताओं ने जनता को भेंट में दिया है। उसके उत्तर की ओर वेस्टबर्न पार्क है जिसे 1901 में खोला गया। घास के बड़े मैदान भी हैं, जिनका व्यापक रूप से खेल के लिए प्रयोग किया जाता है। इनडोर और आउटडोर कोर्ट वाले बड़े टेनिस केंद्र हैं, बच्चों का एक साइकिल रास्ता, खेल क्षेत्र और एक घास बाउल्स लॉन भी है।

शहर के उत्तर में डाइस में एबरडीन हवाई अड्डा है, जहां से फ्रांस, नीदरलैंड, स्पेन, बेल्जियम, आस्ट्रिया, आयरलैंड और स्कैंडिनेवियाई देशों सहित अनेक घरेलू तथा अंतरराष्ट्रीय स्थलों के लिए उड़ान भरी जाती है। तेल उद्योग और बचाव कार्यों में लगा हेलीपोर्ट विश्व का दूसरा व्यस्ततम हेलीपोर्ट है।

एबरडीन रेलवे स्टेशन ब्रिटेन के मुख्य रेल नेटवर्क पर है और एडिनबर्ग, ग्लासगो तथा लंदन जैसे बड़े शहरों के लिए यहां से सीधी ट्रेन है, साथ ही रात भर की कैलेडोनियन स्लीपर ट्रेन भी है। फिलहाल स्टेशन का आधुनिकीकरण किया जा रहा है। 2007 में यहां विकास के काम किये गये और एक नए टिकट कार्यालय का निर्माण किया गया था।

2007 तक, 1950 के दशक की शैली का कंक्रीट का बस स्टेशन गिल्ड स्ट्रीट में था, जहां से शहर के बाहर बसें जाया करती थीं; अब इसका स्थानांतरण यूनियन स्क्वायर विकास के एक हिस्से के रूप में बने मार्केट स्ट्रीट के उत्तर में 100 मीटर की दूरी पर एक नए तथा सुव्यवस्थित बस स्टेशन में कर दिया गया है।

शहर के अंदर-बाहर आने-जाने के लिए छह प्रमुख सड़कें हैं। ए90 उत्तर और दक्षिण से शहर में आने वाली मुख्य सड़क है, जो एबरडीन को दक्षिण में एडिनबर्ग, ड्यूंडी, ब्रेचिन और पर्थ तथा उत्तर में एलोन, पीटरहेड और फ्रेजरबर्ग से जोडती है। A96 एल्गिन और इन्वरनेस और उत्तर-पश्चिम से जोडती है। A93 पश्चिम की मुख्य सड़क है, जो रॉयल डीसाइड और कैर्नगोर्म्स को जाती है। ब्रीमर के बाद, यह दक्षिण की ओर मुड़ जाती है, जो पर्थ के लिए वैकल्पिक पर्यटक मार्ग है। A944 भी पश्चिम की ओर जाती है, वेस्टहिल होते हुए और अल्फोर्ड का यह रास्ता है। A90 के बनने से पहले एबरडीन के लिए A92 ही मूल दक्षिणी सड़क थी और अब इसका उपयोग पर्यटक रास्ते के रूप में होता है, यह सड़क मोंटरोज और आर्ब्रोथ तथा पूर्वी तट को जाती है। A947 डाइस शहर में है और यह न्यूमाचर, ओल्डमेल्ड्रम और टुरिफ जाती है और बनिफ और मैकडफ जाकर समाप्त हो जाती है।

एबरडीन बंदरगाह स्कॉटलैंड के उत्तर में सबसे बड़ा होने और ओर्कनेय तथा शेटलैंड का नौका मार्ग होने के कारण महत्वपूर्ण है। इसकी स्थापना 1136 में हुई, इसका उल्लेख ब्रिटेन के सबसे पुराने व्यवसाय के रूप में किया जाता है।

ग्रैमपियन रिजनल ट्रांसपोर्ट (जीआरटी) और एबरडीन कारपोरेशन ट्रामवेज के उत्तराधिकारी के रूप में फर्स्ट एबरडीन के नाम से फर्स्टग्रुप शहर की बसों का संचालन करता है। एबरडीन फर्स्ट ग्रुप पीएलसी (plc) का वैश्विक मुख्यालय है, जो जीआरटी ग्रुप से पैदा हुआ है। फर्स्ट ग्रुप अभी भी किंग स्ट्रीट के पूर्व एबरडीन ट्रामवेज डिपो में ही स्थित है, जो जल्द ही एक नए अंतर्राष्ट्रीय मुख्यालय और एबरडीन बस डिपो में विकसित किया जाने वाला है।

स्टेजकोच ब्ल्यूबर्ड ब्रांड के तहत स्टेजकोच ग्रुप भी एबरडीन और एबरडीनशायर में बसें चलाया करता है। अन्य बस कंपनियां (जैसे कि मेगाबस) भी बस स्टेशन से शहर के उत्तर और दक्षिण के स्थानों के लिए बसें चलाती हैं।

एबरडीन ब्रिटेन के राष्ट्रीय साइकिल नेटवर्क से जुड़ा हुआ है। दक्षिण में एक रास्ता है जो ड्यूंडी और एडिनबर्ग जैसे शहरों को जोड़ता है और उत्तर का रास्ता शहर से करीब 10 मील बाद इन्वरनेस और फ्रेजरबर्ग की ओर दो अलग मार्गों में बंट जाता है। पुरानी रेलवे पटरियों के किनारे खासकर दो लोकप्रिय फुटपाथ हैं, जिनमे से एक डीसाइड पथ है जो बैंचोरी की ओर जाता है (जो कि बैलेटर से जा मिलता है) और फौर्मरटाइन व बुचान पथ एलोन की ओर जाता है। दोनों ही रास्तों पर साइकिल चलाने वाले, पैदल यात्री और कभी-कभी घुड़सवार भी चला करते हैं। शहर में चार पार्क व सवारी स्थल हैं: स्टोनहैवेन और एलोन (शहर के केंद्र से लगभग 12-17 मील की दूरी पर) और किंग्सवेल्स और डॉन पुल (लगभग 3-4 मील दूर)।

एबरडीन में दो विश्वविद्यालय हैं, एबरडीन विश्वविद्यालय और रॉबर्ट गॉर्डन विश्वविद्यालय. एबरडीन की विद्यार्थी दर 11.5% है, जो 7% की औसत राष्ट्रीय दर से अधिक है।

एबरडीन विश्वविद्यालय की शुरुआत किंग'स कॉलेज, एबरडीन के नाम से हुई थी, जिसकी स्थापना 1495 में एबरडीन के बिशप और स्कॉटलैंड के चांसलर विलियम एल्फिंस्टन (1431-1514) द्वारा की गयी थी। एक अलग संस्थान मेरीस्चल कॉलेज की स्थापना "न्यू" एबरडीन में स्कॉटलैंड के पंचम अर्ल मेरीस्चल जॉर्ज कीथ द्वारा 1593 में की गयी थी। इन संस्थाओं को 1860 में वर्तमान एबरडीन विश्वविद्यालय के रूप में एक किया गया। यह अंग्रेजी बोलने वाली दुनिया में पांचवां सबसे पुराना विश्वविद्यालय है।

रॉबर्ट गॉर्डन कॉलेज (मूलतः रॉबर्ट गॉर्डन अस्पताल) की स्थापना 1729 में मानचित्र निर्माता स्ट्रालोच के रॉबर्ट गॉर्डन के व्यापारी पोते रॉबर्ट गॉर्डन द्वारा की गयी थी, जिसे बाद में कोलीहिल के अलेक्जेंडर सिम्पसन द्वारा 1816 में और भी धन प्रदान किया गया। मूल रूप से शहर के समाज और व्यापार के गरीब नागरिकों के बच्चों के शिक्षण व पोषण के लिए यह समर्पित था, बाद में 1881 में माध्यमिक और तकनीकी शिक्षा के लिए दिन-रात के विद्यालय के रूप में इसे पुनर्गठित किया गया। 1903 में, कॉलेज के व्यावसायिक शिक्षा घटक को केंद्रीय संस्थान नामित किया गया और 1965 में इसका नाम बदलकर रॉबर्ट गॉर्डन प्रौद्योगिकी संस्थान कर दिया गया। 1992 में इसे विश्वविद्यालय का दर्जा प्राप्त हुआ और यह रॉबर्ट गॉर्डन विश्वविद्यालय बन गया।

एबरडीन में दो कला विद्यालय भी हैं: एक है ग्रे'स स्कूल ऑफ़ आर्ट्स, जिसकी स्थापना 1886 में हुई, जो कि ब्रिटेन में स्थापित सबसे पुराने कला विद्यालयों में से एक है और जिसे अब रॉबर्ट गॉर्डन विश्वविद्यालय में शामिल कर लिया गया है; दूसरा है द स्कॉट सुथरलैंड स्कूल ऑफ़ आर्किटेक्चर एंड द बिल्ट एनवायरमेंट, जो ग्रे स्कूल ऑफ़ आर्ट के पास रॉबर्ट गॉर्डन विश्वविद्यालय के गार्थडी परिसर में स्थित है।

एबरडीन कॉलेज के शहर में अनेक परिसर हैं और जहां विभिन्न प्रकार के अनेक विज्ञान विषयों की अंशकालिक और पूर्णकालिक पढाई होती है। यह आगे की पढाई के लिए स्कॉटलैंड का सबसे बड़ा शिक्षण संस्थान है।

स्कॉटिश कृषि कॉलेज एबरडीन के बाहर क्रैबस्टोन एस्टेट पर स्थित है। यह A96 पर एबरडीन हवाई अड्डे के यातायात परिपथ के पास स्थित है। कॉलेज तीन सेवाएं प्रदान करता है - अध्ययन, शोध और परामर्श कार्य. कॉलेज में अनेक भूमि संबंधी पाठ्यक्रम हैं, जैसे कि कृषि, ग्रामीण प्रबंधन, सतत पर्यावरण प्रबंधन और ग्रामीण व्यवसाय प्रबंधन. यहां डिप्लोमा से लेकर स्नातकोत्तर तक के अनेक प्रकार के पाठ्यक्रम हैं।

फिलहाल यहां 12 माध्यमिक विद्यालय और 54 प्राथमिक विद्यालय हैं, जिन्हें नगर परिषद द्वारा चलाया जाता है। इनमें सबसे उल्लेखनीय हैं एबरडीन ग्रामर स्कूल (1257 में स्थापित), हारलौ एकाडेमी, कल्ट्स एकाडेमी और ओल्डमाचर एकाडेमी ये सभी 2005 में "द टाइम्स" द्वारा प्रकाशित 50 शीर्ष स्कॉटिश माध्यमिक विद्यालयों की सूची में शामिल थे। कुछ दिनों बाद हारलौ एकाडेमी को सूची से हटा दिया गया, फिर भी यह एक लोकप्रिय स्कूल बना हुआ है।

एबरडीन में अनेक निजी विद्यालय हैं: रॉबर्ट गॉर्डन कॉलेज, अल्बिन स्कूल फॉर गर्ल्स (2005 से सह-शिक्षा), सेंट मार्गरेट स्कूल फॉर गर्ल्स, हैमिल्टन स्कूल (मोंटेसरी स्कूल), टोटल फ्रेंच स्कूल (फ्रांसीसी तेल उद्योग परिवार के लिए), इंटरनेशनल स्कूल ऑफ एबरडीन और वालद्रोफ़/स्टेनर स्कूल।

एबरडीन में प्राथमिक विद्यालयों में शामिल हैं: ऐयरीहॉल प्राइमरी स्कूल, अल्बिन स्कूल, ऐशले रोड प्राइमरी स्कूल, कोर्न हिल प्राइमरी स्कूल (शहर में सबसे बड़ा), कल्टर प्राइमरी स्कूल, डेनस्टोन प्राइमरी स्कूल, फेरीहिल प्राइमरी स्कूल, गिलोम्सटाउन प्राइमरी स्कूल, ग्लेशीबर्न प्राइमरी स्कूल, हैमिल्टन स्कूल, किंगफोर्ड प्राइमरी स्कूल, माइल-एंड स्कूल, रॉबर्ट गॉर्डन कॉलेज, स्केन स्क्वायर प्राइमरी स्कूल, सेंट जोसफ प्राइमरी स्कूल और सेंट मार्गरेट स्कूल फॉर गर्ल्स।

शहर में सांस्कृतिक गतिविधियों, सुख-सुविधाओं और संग्रहालयों की एक विस्तृत श्रृंखला है। स्कॉटलैंड की राष्ट्रीय कला कंपनियां नियमित रूप से शहर का दौरा किया करती हैं। एबरडीन आर्ट गैलरी में चांदी और कांच के संग्रहों के साथ-साथ इंप्रेशनिस्ट, विक्टोरियन, स्कॉटिश और बीसवीं सदी की ब्रिटिश पेंटिंग्स के संग्रह हैं। इसमें अलेक्जेंडर मैकडोनाल्ड बिक्वेस्ट भी शामिल है, इस उन्नीसवीं सदी के संग्रह को संग्रहालय के पहले संरक्षक ने दान में दिया था; इसके अलावा निरंतर बदलते समकालीन कार्य के संग्रह हैं और यहां नियमित रूप से प्रदर्शनियां लगा करती हैं।

शिपरो में स्थित एबरडीन समुद्री संग्रहालय एबरडीन के समुद्री संपर्क की कहानी बयान करता है, पाल नौका और क्लिपर जहाज़ों के जमाने से लेकर आधुनिक तेल और गैस अन्वेषण प्रौद्योगिकी के समय तक की कहानी. इसमें एक 8.5 मीटर (28 फीट) ऊंचा मर्चीसन तेल उत्पादन प्लेटफार्म का मॉडल और रेटरे हेड लाईटहाउस से लाया हुआ एक उन्नीसवीं सदी का संयोजन भी है।

प्रोवोस्ट रोस का घर शहर का दूसरा सबसे पुराना निवासस्थान है। यह 1593 में बनाया गया था और 1702 में आर्नेज के प्रोवोस्ट जॉन रॉस का आवास बना। रसोईघर, फायर प्लेस और बरगे व पटरे की छतों सहित घर में अब भी कुछ मौलिक मध्ययुगीन विशेषताएं बची हुई हैं। गॉर्डन हाईलैंडर्स संग्रहालय, स्कॉटलैंड के सर्वश्रेष्ठ ज्ञात रेजिमेंटों की कहानी बताता है।

मेरीस्चल संग्रहालय में एबरडीन विश्वविद्यालय के प्रमुख संग्रह हैं, जिसमें ललित कला, स्कॉटलैंड का इतिहास और पुरातत्व तथा यूरोपीय, भूमध्य और पूरब के करीब के पुरातत्व संबंधी लगभग 80,000 सामग्री है। नियमित अस्थायी प्रदर्शनियों से यहां के स्थायी प्रदर्शन और संदर्भ संग्रह संवर्धित होते हैं।

एबरडीन में कार्यक्रमों और उत्सवों सहित एबरडीन अंतर्राष्ट्रीय युवा महोत्सव (युवा प्रदर्शनकारियों का विश्व का सबसे बड़ा कला उत्सव), एबरडीन जाज़ उत्सव, "रूटीन' एबूट" (निम्बू वृक्ष पर आधारित लोक व मूल संगीत कार्यक्रम), "ट्रिपटीच" और एबरडीन विश्वविद्यालय का साहित्य उत्सव "वर्ड" जैसे अनेक उत्सव हुआ करते हैं।

एबरडीन स्टुडेंट्स चैरिटीज कैम्पेन के तत्वावधान में 1921 से बिना व्यवधान के एबरडीन स्टुडेंट शो होता आ रहा है, जो ब्रिटेन में अपनी तरह का सबसे लंबे समय से चला आ रहा कार्यक्रम है। एबरडीन इंस्टीच्यूट्स ऑफ़ टेरिटरी एजुकेशन के विद्यार्थियों और स्नातकों द्वारा इसका लेखन, निर्माण और इसमें प्रदर्शन किया जाता है। कुछ अवसरों को छोड़कर 1929 से इसका मंचन हिज मैजेस्टी'स थिएटर में होता आ रहा है। उत्तर-पूर्व की डोरिक बोली और हास्य से प्रेरित स्टुडेंट शो परंपरागत रूप से कॉमेडी और संगीत का मिश्रण है।

एबरडीन के संगीत दृश्य में पब, क्लब और चर्च गायक-वृंद जैसे विभिन्न प्रकार के लाइव संगीत स्थान शामिल हैं। बेल्मोंट स्ट्रीट के बार विशेष रूप से लाइव संगीत के लिए जाने जाते हैं। सीलिध (Cèilidhs) भी शहर के हॉलों में आम हैं। अनेक लोकप्रिय स्थानों में शामिल हैं द मूरिंग्स, द लेमन ट्री, द्रुमंड्स, मोशुलू (अब बारफ्लाई का स्वामित्व), स्नाफु, द टनल्स, द एबरडीन एक्जीबिशन एंड कांफ्रेंस सेंटर तथा एबरडीन म्यूजिक हॉल।

उल्लेखनीय एबर्डीनियाई संगीतकारों में एवलिन ग्लेनी, रोनी मैकलेयोड़ (तुरहीवादक और बैंडलीडर), कल्ट बैंड पल्लास, रिचर्ड हेड बैंड (रॉक), अब्बा एलाईट (ट्रिब्यूट बैंड) एनी लेनोक्स शामिल हैं। समकालीन संगीतकार जॉन मैकलेयोड़ और मार्टिन डेल्बी एबरडीन के भी हैं।

स्टीयरटन प्रोडक्शंस और कैनी फिल्म्स की पहली और एकमात्र डोरिक बोली की फीचर फिल्म 2008 में जारी हुई थी। पैट्रिक वाईट और स्कॉट आयरनसाइड अभिनीत 'वन डे रिमुवल्स' दो ऐसे हटाये गये अभागे लोगों की कहानी है जिनके दिन बद से बदतर होते जाते हैं। एबर्डीनशायर के स्थलों में 60000 पाउंड के एक बजट के साथ इसे फिल्माया गया, यह एक दुखद हास्य/वयस्क कहानी है।

सांस्कृतिक सिनेमा, शिक्षा कार्य और स्थानीय फिल्म कार्यक्रम द बेल्मोंट पिक्चरहाउस
जो कि बेल्मोंट स्ट्रीट पर है तथा पीकॉक विजुअल आर्ट्स और द फोयर में हुआ करते हैं।

 एबरडीन से स्कॉट्स के एक वक्ता की रिकॉर्डिंग को सुनें
तराई के स्कॉट्स की स्थानीय बोली को आमतौर पर "डोरिक" कहा जाता है और इसे न सिर्फ शहर में बल्कि पूरे उत्तर-पूर्व स्कॉटलैंड में बोला जाता है। यह अन्य स्कॉट्स बोलियों से थोड़ा अलग है, सबसे ध्यान देने योग्य बात है "एफ (f)" का उच्चारण, जिसके लिए आमतौर पर "व्ह (wh)" लिखा जाता है; "ईई (ee)" के लिए अग्रेजी में आमतौर पर "ओओ (oo)" (स्कॉट्स में "युआई (ui)") लिखते हैं। उत्तर-पूर्व की भाषा के इतिहास के कीर्तिगान के लिए एबर्डीनशायर में हर साल वार्षिक डोरिक महोत्सव मनाया जाता है। जैसा कि शहरी क्षेत्रों में सभी स्कॉट्स बोलियों के साथ होता है, इसका उपयोग उतने व्यापक रूप से नहीं होता जितना कि एबरडीन में हुआ करता है।

एबरडीन में स्कॉटलैंड का सबसे पुराना अखबार द प्रेस एंड जर्नल 1747 में प्रकाशित हुआ। "प्रेस एंड जर्नल" और उसका सहयोगी अखबार "इवनिंग एक्सप्रेस" सप्ताह में छः दिन एबरडीन जर्नल्स द्वारा प्रकाशित होते हैं। "एबरडीन रिकॉर्ड पीएम" और "एबरडीन सिटीजन" नामक दो स्वतंत्र अखबार भी हैं.

एबरडीन के बीचग्रोव क्षेत्र में बीबीसी स्कॉटलैंड का नेटवर्क स्टूडियो प्रोडक्शन स्थित है और बीबीसी एबरडीन ने रेडियो के लिए "द बीचग्रोव पॉटिंग शेड" का निर्माण किया और टर्न टेलीविजन ने टेलीविजन कार्यक्रम "द बीचग्रोव गार्डेन" का निर्माण किया। शहर में एसटीवी नॉर्थ (पहले "ग्रैम्पियन टेलीविजन") भी है जो रात्रि क्षेत्रीय समाचार कार्यक्रम, "एसटीवी न्यूज ऐट सिक्स" और स्थानीय विज्ञापनों का निर्माण करता है। इसका स्टेशन टुलोस के क्रैगशा बिजनेस पार्क में स्थित है, जो पहले सितंबर 1961 से जून 2003 तक क्वींस क्रॉस के बड़े स्टूडियों में स्थित था।

शहर के अंदर परिचालित होने वाले तीन व्यावसायिक रेडियो स्टेशन भी हैं, इनमें एक नॉर्थसाउंड रेडियो है जो नॉर्थसाउंड वन और नॉर्थसाउंड टू चलाता है और स्वतंत्र स्टेशन ओरिजिनल 106 है। अन्य रेडियो स्टेशनों में शामिल हैं एनईसीआर एफएम ("नॉर्थ-ईस्ट कम्युनिटी रेडियो एफएम") डीएबी (DAB) स्टेशन, और श्मु एफएम जिसे "स्टेशन हाउस मीडिया यूनिट" प्रबंधित करता है, जो 99.8 मेगाह्र्स्ट एफएम पर एबरडीन के पहले (और एकमात्र) पूर्णकालिक सामुदायिक रेडियो स्टेशन पर प्रसारण के लिए सामुदायिक सदस्यों की मदद करता है।

स्कॉटिश प्रीमियर लीग फुटबॉल क्लब, एबरडीन एफ.सी. पिट्टोड्री में खेलता है। क्लब ने 1983 में यूरोपीय कप विनर्स कप और यूरोपीय सुपर कप में विजय प्राप्त की और स्कॉटिश प्रीमियर लीग चैम्पियनशिप में चार बार जीत (1955, 1980 1984 और 1985) हासिल की और स्कॉटिश कप सात बार (1947, 1970, 1982, 1983, 1984, 1986 और 1990) जीता। सर एलेक्स फर्ग्यूसन के मातहत 1980 के दशक में वे ब्रिटिश फुटबॉल की एक बड़ी ताकत थे।

अन्य सीनियर टीम है हाईलैंड फुटबॉल लीग (एचएफएल) का कोव रेंजर्स एफ.सी., जो कोव बे उपनगर के अलान पार्क में खेलती है, हालांकि वे काल्डर पार्क के बन जाने के बाद वहां चले जाएंगे, इससे स्कॉटिश फुटबॉल लीग में उन्हें एक मौक़ा मिलने की बड़ी संभावना है। 2001 और 2008 में कोव ने एचएफएल चैम्पियनशिप में जीत हासिल की है।

एक ऐतिहासिक वरिष्ठ टीम बॉन अकॉर्ड एफ.सी. भी है, जो अब नहीं खेलती. स्थानीय कनिष्ठ टीमों में शामिल हैं बैंक्स ओ' डी एफ.सी., कटलर एफ.सी., एफ.सी. स्टोनीवुड, ग्लेंटनर एफ.सी. और हरमेस एफ.सी.।

एक समलैंगिक फुटबॉल क्लब, ग्रेनाइट सिटी स्टॉर्मर्स की स्थापना एबरडीन में 2008 में एबरडीन की गयी थी।

1998 में ग्लासगो वारियर्स में विलय से पहले एबरडीन ने स्कॉटिश रग्बी टीम कैलेडोनिया रेड्स की मेजबानी की थी। शहर में बीटी प्रीमियरशिप डिविजन टू रग्बी क्लब एबरडीन जीएसएफपी आरएफसी, जो रुबिस्लाव प्लेइंग फिल्ड में है और एबरडीनशायर आरएफसी, जिसकी स्थापना 1875 में हुई थी और वुडसाइड स्पोटर्स कॉमप्लेक्स और और एबरडीन वंडर्रस आरएफसी से कनिष्ठ, वरिष्ठ पुरुषों, वरिष्ठ महिलाओं और नौसिखुआ वर्ग का संचालन होता है। पूर्व वंडर्रस के खिलाड़ी जैसॉन ह्वाइट स्कॉटलैंड नेशनल रग्बी यूनियन टीम में कप्तान थे।

2005 में एसआरयू (SRU) के राष्ट्रपति ने कहा कि अंततः एबरडीन में एक पेशेवर टीम की स्थापना की आशा व्यक्त की जाती थी। नवंबर 2008 में शहर ने पिट्टोड्री में स्कॉटलैंड और कनाडा के बीच अंतर्राष्ट्रीय रग्बी की मेजबानी की, जिसमें 41-0 से स्कॉटलैंड की जीत हुई। 

रॉयल एबरडीन गोल्फ क्लब की स्थापना 1780 में हुई और यह एबरडीन का सबसे पुराना गोल्फ क्लब है, 2005 में इसने सीनियर ब्रिटिश ओपन की मेजबानी की। क्लब का दूसरा कोर्स भी है और ऑच्मिल्ल, बलनगास्क, हैजलहेड और किंग्स लिंक्स में सार्वजनिक गोल्फ कोर्स हैं। 1999 के ओपन चैंपियनशिप के विजेता पॉल लॉरी का शहर ने अभिवादन किया।

विश्व स्तर की सुविधाओं और पुख्ता वित्तीय सहयोग के साथ क्षेत्र के लिए नए कोर्स की योजना बनाई गई है, इससे शहर और प्रांत गोल्फ पर्यटन स्थल बन गया है।

बाल्मेडी के अलावा डोनाल्ड ट्रम्प ने अपनी गोल्फ कोर्स की एक नई जीवनशैली का निर्माण किया।

"सिटी ऑफ एबरडीन स्वीम टीम" (कोस्ट) नॉर्थफिल्ड स्वीमिंग पुल पर आधारित है और 1996 से इसके परिचालन में हैं। टीम में कई छोटे तैराकी क्लब शामिल हैं, तथा पूरे स्कॉटलैंड और अंतरराष्ट्रीय प्रतियोगिताओं में इसे सफलता मिली है। इस टीम के तीन तैराकों को 2006 के राष्ट्रमंडल खेलों के लिए चुना गया।

शहर के केंद्र के दक्षिण में डी नदी पर नौकायन होता है। नदी के तट पर चार क्लब स्थित हैं: एबरडीन बोट क्लब (एबीसी (ABC)), एबरडीन स्कूल्स रोइंग एसोसिएशन (एएसआरए (ASRA)), एबरडीन यूनिवर्सिटी बोट क्लब (एयूबीसी (AUBC)) और रॉबर्ट गॉर्डन यूनिवर्सिटी बोट क्लब (आरजीयूबीसी RGUBC)).

4 स्थानीय लीगों के साथ कुल 25 क्लब की 36 टीमों का एक बड़ा क्रिकेट समुदाय एबरडीन के गौरव को बढ़ाता है। शहर में दो राष्ट्रीय लीग हैं: एबरडीनशायर और स्टोनीवुड-डाइस. 1884 से एबरडीन में स्थानीय 'ग्रेड' का क्रिकेट खेला जाता है। हाल ही में एबरडीनशायर 2009 का स्कॉटिश नेशनल प्रीमियर लीग और स्कॉटिश कप चैम्पियन बना। 

एबरडीन ऑयलर्स फ्लोरबॉल क्लब की स्थापना 2007 में हुई। शुरू में क्लब में अनुभवी स्कैंडिनेवियाई और अन्य यूरोपीय खिलाड़ी आकर्षित हुए, जो एबरडीन में पढ़ रहे थे। उनके गठन के बाद से, एबरडीन ऑइलर्स ने ब्रिटिश फ्लोरबॉल नॉर्दन लीग खेला और 2008/09 सत्र में लीग जीत लिया। स्कॉटलैंड में एक महिला लीग की स्थापना में क्लब ने एक प्रमुख भूमिका निभाई. ऑयलर महिलाओं की टीम ने 2008/09 की पहली महिला लीग सीजन में दूसरा स्थान प्राप्त किया।

नगर परिषद वेस्टबर्न पार्क में एक इंडोर टेनिस सेंटर समेत विभिन्न पार्कों में सार्वजनिक टेनिस कोर्ट का संचालन करता है। बीच लेजर सेंटर में क्लाइम्बिंग वाल, जिमखाना और एक स्विमिंग पूल है। शहर के आसपास कई स्वीमिंग पुल हैं, जो उल्लेखनीय रूप से बड़े हैं, इनमें से बॉन-एकॉर्ड बाथ्स 2006 में बंद हो गया। एबरडीन में बहुत सारे स्केट्स पार्क हैं जो वेस्टबर्न के टोरी शहर में और ट्रांजिशन एक्सट्रीम के आसपास भरे पड़े हैं। ट्रांजीशन एक्सट्रीम एक इंडोर स्केट पार्क हैं, जिसका निर्माण 2007 में हुआ, इसका डिजाइन एबरडीन के स्केट किंवदंती एंडी डॉब्सन ने किया। एबरडीन सिटी काउंसिल का आउटडोर एडुकेशन सेवा भी हैं, जो "एडवेंचर एबरडीन" के नाम से जाना जाता है, यह आप्ज़ाइलिंग, सर्फिंग, ह्वाइट वाटर राफ्टिंग, गॉर्ज वॉकिंग, काइऐकिंग और ओपन कनॉइंग, माउंटेनियरिंग, सेलिंग, माउंटेन बाइकिंग और रॉक क्लाइम्बिंग की सुविधा प्रदान करता है। वे एडवेंचर के माध्यम से सीखने के लिए प्रेरित करते हैं और इनके वयस्कों और बच्चों के लिए भी कई कार्यक्रमों होते हैं। 

एवरडीन की स्वास्थय सेवाएं एनएचएस (NHS) स्कॉटलैंड द्वारा एनएचएस (NHS) ग्रैम्पियन स्वास्थ्य बोर्ड के माध्यम से ज्यादातर लोगों को प्रदान की जाती है। बच्चों के लिए रॉयल एबरडीन चिल्ड्रेन्स हॉस्पिटल, मानसिक स्वास्थ्य के लिए रॉयल कॉर्नहिल हॉस्पिटल और वुडेंड हॉस्पिटल और वुलमैनहिल हॉस्पिटल के साथ एबरडीन रॉयल इनफर्मरी शहर का मुख्य अस्पताल है।

निजी तौर पर यहां एल्बाइन प्लेस में एल्बाइन हॉस्पिटल है, जिसका मालिकाना बीएमआई हेल्थकेयर का है और वही इसका संचालन करता है।

एबरडीन सिटी काउंसिल शहर के अपने स्वामित्व के लिए जिम्मेदार है, जिसके लिए भुगतान परिषद के कर और एचएम ट्रेजरी से हुई आय को मिला-जुला कर किया जाता है। परिषद द्वारा चलायी जानेवाली आधारभूत सुविधाओं और सेवाओं में सर्दियों में बर्फ की सफ़ाई, पार्कों का रख-रखाव, कूड़े-कचरे का संग्रह, निकासी व्यवस्था, सड़कों की सफ़ाई और सड़कों की बत्तियां आदि शामिल है। निजी आधारभूत सुविधाओं में बिजली, गैस और दूरसंचार शामिल हैं। पानी की आपूर्ति वाटर स्कॉटिश द्वारा प्रदान की जाती है।


एबरडीन के समरूपी शहर निम्नलिखित हैं:




