शबरी

शबरी एक भिलनी थी.। उसका स्थान प्रमुख रामभक्तों में है। वनवास के समय राम-लक्ष्मण ने शबरी का आतिथ्य स्वीकार किया था और उसके द्वारा प्रेम पूर्वक दिए हुए जूठे बेर खाए थे। राम ने उसके सद्व्यवहार और निष्ठा से प्रसन्न होकर उसे परमधाम जाने का वरदान दिया। जनश्रुति है कि द्वापर में शबरी ही मथुरा में कुब्जा नामक दासी के रूप में जन्मी थी। 

शबरी की कथा रामायण, भागवत, रामचरितमानस, सूरसागर, साकेत आदि ग्रंथों में मिलती है। भक्त कवियों ने स्फुट रूप से शबरी की भक्ति निष्ठा का उल्लेख किया है। 

