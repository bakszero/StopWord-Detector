रोबोट (नृत्य)

रोबोट (अथवा मेनिक्विन) एक आभासी स्ट्रीट नृत्य शैली का नृत्य है - इसे अक्सर भूलवश पौपिंग समझ लिया जाता है - यह नृत्य करते हुए रोबोट अथवा मेनिक्विन की नक़ल करने का प्रयास करता है। रोबोटिंग को प्रसिद्धि दि जैकसंस के नृत्य "डांसिंग मशीन्स" के बाद से प्राप्त हुई।

रोबोट सिर्फ एक रोबोट होने का आभास है। रोबोट की गतिविधि "सामन्य" रूप से प्रारंभ होती हैं तथा डाइमस्टॉप (एक अप्रत्याशित अंत) पर रुक जाती हैं, यह ऐसा आभास देती हैं कि जैसे मोटरें चल व रुक रही हों, जबकि पौपर्स भी रोबोट शैली में नृत्य करते हैं पर वे पॉप की ताल पर ऐसा करते हैं। जब तक रोबोट होने के आभास को बनाए रखा जाता है, यह रोबोट माना जाता है।

रोबोट नृत्य को अक्सर पौपिंग के भाग के रूप में माना जाता है, क्यंकि पौपर्स अक्सर अपनी गतिविधियों में रोबोट को शामिल करते हैं, कभी-कभी वे ताल पर पॉप को करते हैं जबकि रोबोट होने का आभास बनाये रहते हैं, परन्तु रोबोट भी उनके अपने नृत्य के रूप में शामिल रहता है, तथा इसको अक्सर एक नृत्य के स्थान पर एक प्रदर्शन ही माना जाता है। बिना संगीत के किये जाने पर इसे नृत्य नहीं बल्कि मूकाभिनय माना जाता है। स्ट्रीट थिएटर में जब यांत्रिक मानव अथवा कठपुतली शैली का प्रयोग होता है, इसमें अक्सर मूकाभिनय की विशेषताएं शामिल होती हैं। 1960 के दशक के अंत में यह शैली सामाजिक नृत्य, पंक या सोल संगीत तक में इस्तेमाल की जाती थी। चार्ल्स "रोबोट" वाशिंगटन रोबोट का प्रयोग मूकाभिनय में करने वाले प्रथम व्यक्ति नहीं थे, हालांकि वे एवं उनके साथी "रोबोट ऍन" पहले व्यक्ति थे जिन्होंने जोड़े के रूप में इस नृत्य को पार्टियों तथा क्लबों में प्रदर्शित किया, तथा यही समय था जब यह पार्टी नृत्य के रूप में बदल गया तथा अन्य आभासी नृत्य शैलियों से मिल कार आधुनिक पौपिंग शैली का विकास हुआ। यह आमतौर पर "रोबोटिक्स" के रूप में जाना जाता है। रोबोटिंग को जैज़-युग के कठपुतली शैली के लोक-नृत्य से जोड़ कर भी देखा जाता है (एक शैली जिसे प्रयोगात्मक बैले के रूप में भी देखा जाता है), जिसमें नर्तक सामान्य संगीतमय बौक्स डौल की यांत्रिक गतिविधियों की नक़ल करता है।

रोबोट का एक भिन्नरूप "अरेस्टेड रोबोट" भी है, जिसमें नर्तक के विभिन्न अंगों की गति जकड़ी तथा तीव्र गति से कम्पित दिखाई देती है, यह ऐसा भ्रम उत्पन्न करता है कि जैसे रोबोट टूट रहा है। जोड़ों को लॉक-एंड-रिलीज़ करने से भी सहारों के टूटने का सा भ्रम उत्पन्न होता है। नर्तक निचली भुजा पर दबाव दाल कर एक भुजा को किनारे की ओर सीधा भी कर सकता है।

यह गतिविधि विंडो स्टोर मैनीक्विन, जैसे क्रिसमस के समय अधिकांश बड़े डिपार्टमेंट स्टोरों में दिखयी देते हैं, की नक़ल उतारने का प्रयास करती है। इसमें रिक्त दृष्टि से देखना तथा सभी जोड़ों की धीमी गति से गतिविधि शामिल होती हैं।

पौपिंग में सामन्य रूप से प्रयुक्त रोबोट का दृश्य प्रभाव संगीत की सहायता से बढाया जा सकता है। सबसे अच्छा प्रभाव इलेक्ट्रोफंक जैसे संगीत जिसकी ताल बिलकुल अलग तरह की होती है, के साथ पड़ता है। यह आम है कि ऐसे संगीत का प्रयोग किया जाये जो न सिर्फ नृत्य के लिए अनुकूल हो, बल्कि उसमें "रोबोट थीम" का प्रयोग भी किया गया हो, जैसे कि दि जैक्सन 5 का "डांसिंग मशीन", माइकल जैक्सन द्वारा किया गया रोबोट तथा स्टाइक्स का "मिस्टर रोबोट".

अधिकांश नृत्यों के विपरीत, रोबोट में कापेला के रूप में बीप के मौखित प्रभाव तथा अन्य विद्युत्-यांत्रिक ध्वनियों का प्रयोग भी किया जा सकता है।

टौटेंहम हॉटस्पर फुटबालर पीटर क्राउच ने गोल किये जाने पर रोबोट नृत्य का प्रदर्शन किया था, परन्तु उन्हें किसी महत्वपूर्ण गोल किये जाने तक ऐसा न करने की हिदायत दी गयी थी। तब से खेल जगत में यह लोकप्रिय है तथा "फीफा 10" तथा "2010 फीफा विश्वकप दक्षिणी अफ्रीका" में इसे देखा जा सकता है।


