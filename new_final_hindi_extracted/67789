2016 ब्रसल्स धमाके

22 मार्च 2016 को सुबह, तीन समन्वित कील बम विस्फोट बेल्जियम में हुए: ज़वेन्टम में ब्रसेल्स हवाई अड्डे पर दो, और एक 
ब्रसेल्स में मेट्रो स्टेशन पर। इन हमलों में 32 पीड़ित और तीन
आत्मघाती हमलावर मारे गए और 300 से अधिक लोग घायल हो गए। एक अन्य बम हवाई अड्डे की खोज के दौरान पाया गया। इस्लामिक स्टेट ऑफ इराक और लेवांत(आईएसआईएल) ने हमलों की जिम्मेदारी ली है।

यह बम विस्फोट बेल्जियम के इतिहास में सबसे घातक थे। बेल्जियम सरकार ने तीन दिन के राष्ट्रीय शोक की घोषणा की।

बेल्जियम इराकी नागरिक युद्ध के दौरान आईएसआईएल के खिलाफ चल रहे सैन्य हस्तक्षेप में भागीदार है। 5 अक्टूबर 2015, को बेल्जियम के एक एफ -16 ने अपना पहला बम बग़दाद में एक आईएसआईएल के ठिकाने पर गिराया था। 
12 नवम्बर 2015, को इराक ने गठबंधन के देशों को चेतावनी दी कि आईएसआईएल के नेता गठबंधन देशों पर जवाबी हमले का आदेश दिया था। बेल्जियम के नागरिकों किसी भी अन्य पश्चिमी यूरोपीय देश की तुलना अधिक संख्या में इस जिहादी संगठन से जुड़ें हैं। जनवरी 2015 के एक अनुमान के अनुसार 440 बेल्जियन जिहादी ताकतों की सेना में लड़ने की लिए सीरिया के लिए रवाना हुए हैं। बेल्जियम के कमजोर सुरक्षा तंत्र और प्रतिस्पर्धी खुफिया एजेंसियों के कारण, यह जिहादी-भर्ती और आतंकवादी गतिविधियों का केंद्र बन गया है।

दो भाइयों, इब्राहिम और खालिद अल बकरौइ, को हमलों के दौरान दो आत्मघाती हमलों का दोषी माना जाता है। हवाई अड्डे की सुरक्षा कैमरा वीडियो में, इब्राहिम दो अन्य पुरुषों के साथ देखा गया था; उनमें से एक की नाजिम लकरौइ के रूप में पहचान की थी, इसने भी हमलों के दौरान एक आत्मघाती बम विस्फोट को अंजाम दिया। तीनों संदिग्धों की पहचान उस आतंकवादी सेल के साथ की गयी है जिसने नवंबर 2015 में पेरिस में हमलों की साजिश से जुड़ा था।
