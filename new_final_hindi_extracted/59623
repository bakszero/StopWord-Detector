आनंद विहार टर्मिनल रेलवे स्टेशन

इस स्‍टेशन का औपचारिक उद्घाटन केंद्रीय रेल मंत्री ममता बनर्जी, और दिल्ली की पूर्व मुख्मंत्री श्रीमती शीला दीक्षित ने 19 दिसम्बर, 2009 को किया था। 42 हेक्‍टर में फैला यह टर्मिनल सबसे बड़े रेलवे स्‍टेशनों में से एक है।

दिल्ली शहर यात्रियों को एक जगह से दूसरी जगह ले जाने व ले आने तथा सामान आयात व निर्यात करने के लिए पूरी तरह से रेलवे पर निर्भर है। दिल्ली से लंबी दूरी की रेलगाडि़यां तीन स्‍टेशनों से चला करती थी नामत: दिल्ली जंक्शन (पुरानी दिल्ली), नई दिल्ली और हजरत निजामुद्दीन। इन स्‍टेशनों में यात्रियों की इतनी बड़ी भीड़ को संभालने की मूलभूत सुविधाएं नहीं थ‍ी। पंजाब, हरियाणा, हिमाचल प्रदेश, उत्तराखंड और जम्‍मू व कश्‍मीर जैसे उत्‍तरी राज्‍यों के लिए दिल्‍ली एक संपर्क जोड़ने वाला स्‍टेशन है। मौजूदा स्‍टेशनों में यात्रियों के बढ़ती संख्‍या को ध्‍यान में रखते हुए उत्‍तर रेलवे ने अतिरिक्‍त प्रमुख यात्री टर्मिनलों की आवश्‍यकता की पहचान की है। दिल्‍ली से पूर्व की ओर उत्तर प्रदेश, बिहार, उड़ीसा, पश्चिम बंगाल, झारखण्ड और अन्‍य पूर्वोत्‍तर राज्‍यों के लिए चलने वाली रेलगाडि़यों को यमुना नदी पर बना पुल पार करना पड़ता है क्‍योंकि सभी तीनों स्‍टेशन नदी के उस पार स्थित हैं। इस प्रकार यमुना के पार वाले प्रदेश में बड़े रेलवे टर्मिनल के निर्माण के लिए आनंद विहार क्षेत्र को चुना गया।और वर्ष 2003 में केंद्रीय रेल मंत्री नितीश कुमार ने घोषणा की कि दिल्‍ली को आनंद विहार में एक नया रेल टर्मिनल मिलेगा।

नई दिल्ली रेलवे स्टेशन, दिल्ली जंक्‍शन और हजरत निजामुद्दीन रेलवे स्टेशन से भीड़ कम करने के लिए नया टर्मिनल विकसित किया गया था। टर्मिनल नवी मुंबई के वाशी की तर्ज पर तैयार किया गया है।
दिल्ली में रोज़ आने वाले लाखों लोगों की संख्या में कमी लाते हुए नए टर्मिनल ने इस शहर की सड़कों पर भीड़ कम करने में भी मदद की है। रेलवे टर्मिनल को आनंद विहार अंतर्राज्यीय बस टर्मिनल (विवेकानंद बस टर्मिनल) और नज़दीक ही स्थित दिल्ली मैट्रो के आनंद विहार मेट्रो स्टेशन के साथ जोड़ा गया है, इसप्रकार यह दिल्ली के प्रमुख परिवहन केंद्र के रूप में परिवर्तित हो गया है। इसके अलावा, आनंद विहार के रेलवे ओवर ब्रिज को और चौड़ा बनाने की योजना बनाई गई है क्‍योंकि मौजूदा पुल का ढाँचा यातायात के संचालन के लिए सक्षम नहीं है। 

इस दो मंजिला रेलवे स्‍टेशन के फेज I का उद्घाटन दिनांक 19 दिसंबर, 2009 को किया गया इस स्‍टेशन में उस समय तीन प्‍लैटफार्म, एक कोच रखरखाव यार्ड और शाहिबाबाद जंक्‍शन के लिए सहायक लाइनें शामिल थीं।
इस फेज को पूरा होने में करीब 850 करोड़ की लागत और पांच साल का समय लगा।

स्टेशन के पास बुकिंग ऑफिस, बुकिंग काउंटर, प्रतीक्षा हॉल्स, शौचालय, आगमन और प्रस्थान के अलग क्षेत्र, पार्सल और सामान का कार्यालय, आरक्षण हॉल और पार्किंग क्षेत्रों जैसी सुविधा उपलब्ध है।
स्टेशन के पास कुछ आधुनिक सुविधाए जैसे एटीएम, टच-स्क्रीन इन्क्वारी सिस्टम (touch-screen enquiry system), विदेशी मुद्रा काउंटर (foreign exchange counters), फ़ूड प्लाजा, व्यावसायिक और रखरखाव के कार्यालय (commercial and maintenance offices) और एक कम्प्यूटरीकृत टिकट सुविधा (computerised ticketing facility) भी उपलब्ध है। अवकाश ग्रहण करने वाले कमरे और शयनगृह भी स्टेशन भवन में प्रदान किया जाता है।
