हंगू ज़िला

हंगू () पाकिस्तान के ख़ैबर-पख़्तूनख़्वा प्रांत का एक ज़िला है। यह कोहाट ज़िले के पश्चिम में और करक ज़िले के उत्तर-पश्चिम में स्थित है। इसकी उत्तरी सीमा ओरकज़​ई एजेंसी, पश्सिमोत्तरी सीमा कुर्रम एजेंसी और दक्षिणी सीमा उत्तरी वज़ीरिस्तान से लगती है जो तीनों पाकिस्तान के संघ शासित क़बाईली क्षेत्र में आते हैं।

हंगू ज़िले में सन् १९९८ में ३,१४,५२९ लोगों की आबादी थी। इसका क्षेत्रफल क़रीब १,०९७ वर्ग किमी है। ३० जून १९९६ तक यह कोहाट ज़िले का हिस्सा था, लेकिन उस दिन इसे एक अलग ज़िले का दर्जा दे दिया गया। ख़्वाजा ख़िज़र (उर्फ़ जौज़रा) नाम का गाँव अब इन दोनों ज़िलों की आपसी सीमा है। इसकी राजधानी भी हंगू नामक शहर है। यहाँ के लोग बंगश और अन्य क़बीलों के पठान हैं और इस पूरे क्षेत्र में पश्तो बोली जाती है।

