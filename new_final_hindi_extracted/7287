कैंपस विद्यालय

कैंपस विद्यालय हिसार स्थित अंग्रेज़ी माध्यम का सरकारी विद्यालय है। यह चौधरी चरण सिंह हरियाणा कृषि विश्वविद्यालय के परिसर में स्थित है। इसकी स्थापना १९७१ ई. में ह.कृ.वि. के कुलपति एंथनी लिओसाडिया फ्लेचर द्वारा की गई।

इस विद्यालय की स्थापना १९७१ में हुई तथा १९७२ में इसको केन्द्रीय माध्यमिक शिक्षा बोर्ड द्वारा मान्यता प्राप्त हुई। शुरुआत में इस विद्यालय में १०७ छात्र थे तथा श्रीमती एस् वर्मा इसकी पहली प्रधानाचार्य बनीं।


