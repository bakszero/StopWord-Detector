Goodnight Desdemona (Good Morning Juliet)

इस नाटक में साहित्य की एक डरपोक किस्म की प्रोफ़ेसर को अपने शोध कार्य के दौरान लगता है कि शेक्सपीयर के दो नाटक 'Romeo and Juliet' और Othello दुखांत नहीं बल्कि हास्य नाटक थे। और वे दोनों उसने खुद नहीं लिखे थे, बल्कि चुराये थे। उसे लगता है कि इस तरह के किरदारों का अंत मौत नहीं होना चाहिये था। लेकिन वह इतनी डरपोक है कि वह ये सब अपने काईयां प्रोफ़ेसर के सामने बोलने की हिम्मत नहीं रखती। तभी वह कम चेतना की अवस्था में भूत काल में चली जाती है और दोनों नाटकों की नायिकाओं Desdemona और Juliet को मिलती है। फिर शुरु होती है दोनों कहानियों में उथल पुथल। रोमियो और जुलियट दोनों उसी से प्यार करने लगते हैं (क्योंकि वह लड़के और लड़की का भेस बदलती रहती है)। उधर Othello की नायिका डेस्डेमोना उसकी जान के पीछे पड़ जाती है। इस समय के दौरान वह साहस करना सीखती है, प्यार करना सीखती है, अपना बचाव करना सीखती है।
