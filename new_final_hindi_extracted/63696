फातमा समौरा

फातमा सांबा डियोफ समौरा (जन्म: 1962, सेनेगल) संयुक्त राष्ट्र संघ में एक राजनयिक, कार्यकारी अधिकारी तथा फीफा की महासचिव हैं। फीफा के महासचिव पद पर नियुक्त होने वाली वे प्रथम महिला हैं। इस पद के लिए इनके नाम की घोषणा 12 से 13 मई, 2016 के मध्य मैक्सिको शहर में संपन्न हुई 66वीं फीफा कांग्रेस के दौरान फीफा अध्यक्ष गिआनी इन्फैनटिनों द्वारा की गई। इस पद पर उन्होने पूर्व महासचिव जेरोम वाल्के का स्थान लिया है जिन्हें फुटबॉल संबंधित सभी गतिविधियों से 12 वर्षों के लिए प्रतिबंधित कर दिया गया था।
