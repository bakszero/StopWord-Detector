जैव संसाधन और स्‍थायी विकास संस्‍थान, इम्‍फाल

जैव संसाधन और स्‍थायी विकास संस्‍थान (Institute of Bioresources and Sustainable Development), इम्‍फाल में स्थित है।

पूर्वात्तर क्षेत्र पौधों, जंतुओं एवं सूक्ष्‍मजीवी संसाधनों का आनुवांशिक भण्‍डार है। यह क्षेत्र विश्‍व के 12 विशाल जैव विविधता के समृद्ध क्षेत्रों में से एक है और इसे भारतीय-बार्मा मुख्‍य बिन्‍दु के रूप में जाना जाता है जो विश्‍व के 34 जैव विविधता मुख्‍य बिन्‍दुओं में से 8वें स्‍थान पर है। यह क्षेत्र जैव भूगर्भीय त्रि-जोड़ और अनेक स्‍वदेशी फसलों के लिए जीन विविधता का केन्द्र तथा अत्‍यधिक आर्थिक महत्‍व वाले पौधों और जंतुओं के द्वितीयक केन्‍द्र के रूप में जाना जाता है। इस क्षेत्र की जैव विविधता में न केवल उष्‍ण कटिबंधीय तथा उप उष्‍ण कटिबंधीय बायोटा शामिल है बल्कि यहां टेम्‍परेट और एल्‍पाइन क्षेत्र भी यहां के एल्‍टीट्यूडिनल ग्रेडिएंट के कारण महत्‍व रखते हैं। इन आनुवांशिक कीमती संसाधनों को विशेष रूप से इस क्षेत्र की और आम तौर पर राष्‍ट्र की आर्थिक वृद्धि हेतु जैव प्रौद्योगिकीय मध्‍यस्‍थताओं द्वारा संभालने की आवश्‍यकता है।

भारत के पूर्वोत्तर क्षेत्र के अनोखे जैव संसाधनों तथा जैव विविधता के महत्‍व को समझते हुए, जो विश्‍व के दो प्रमुख जैव विविधता वाले स्‍थानों अर्थात हिमालय और भारत-बर्मा जैव विविधता के स्‍थान हैं, जैव प्रौद्योगिकी विभाग, विज्ञान और प्रौद्योगिकी मंत्रालय, भारत सरकार ने राष्‍ट्रीय जैव संसाधन विकास मंडल के अनुमोदन से निम्‍नलिखित मिशन और उद्देश्‍यों के साथ वर्ष 2001 के दौरान जैव संसाधन और स्‍थयी विकास संस्‍थान (आईबीएसडी), इम्‍फाल की स्‍थापना की है।


