चाँद छुपा बादल में

चाँद छुपा बादल में भारतीय हिन्दी धारावाहिक है, जिसका प्रसारण स्टार प्लस पर 28 जून 2010 से 17 जून 2011 तक रात 8 बजे होता था। इसका निर्माण "डाइरेक्टर कट" के राजन शाही ने किया है। इसका निर्देशन राजन शाही और नीरज बलियान ने किया है।

यह शिमला में रहने वाली एक मध्य-वर्गीय लड़की निवेदिता शर्मा की कहानी है। वह अपने बचपन के समय ही अपनी माँ को खो देती है और अपने दादी, पिता और बड़े भाई के साथ रहती है। एक दिन कई वर्षों के बाद वह अपने बचपन के दोस्त सिद्धार्थ सूद से मिलती है। दोनों एक दूसरे से प्यार करने लगते हैं। लेकिन बाद में पता चलता है की दिव्य भी सिद्धार्थ से प्यार करती है। इस कारण निवेदिता अपने प्यार को भुला देती है। अपने परिवार और निवेदिता के इंकार करने के बाद सिद्धार्थ मजबूरी में दिव्या से शादी कर लेता है। निवेदिता की शादी विरेन से तय हो जाती है और बाद में यह सामने आता है कि वह सिद्धार्थ और उसके परिवार से बदला लेने के लिए उससे शादी कर रहा है। लेकिन निवेदिता और विरेन एक दूसरे का ख्याल रखना शुरू कर देते हैं।

