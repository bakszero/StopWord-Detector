नगरीय क्षेत्र

नगरीय क्षेत्र का अर्थ एक ऐसे क्षेत्र से होता है जहाँ पर जनसंख्या घनत्व और मनवीय क्रियाकलाप उस क्षेत्र के आसपास के क्षेत्रों से अधिक होता है। नगरीय क्षेत्र आमतौर पर नगरों, कस्बों, या उपनगरीय विस्तारों को सम्मिलित किया जाता है लेकिन इसमें ग्रामीण क्षेत्रों को सम्मिलित नहीं किया जाता।

नगरीय क्षेत्रों का निर्माण और आगे का विकास नगरीकरण द्वारा किया जाता है। नगरीय क्षेत्र के विस्तार का मापन जनसंख्या घनत्व और अव्यवस्थित फैलाव के विश्लेषण के लिए और नगरीय और ग्रामीण जनसंख्या के निर्धारण के लिए किया जाता है।

चीन में, नगरीय क्षेत्र एक नगरीय जिला, नगर या कस्बा होता है जिसका जनसंख्या घनत्व १,५०० किमी या अधिक होता है। नगरीय जिलों, जिनका जनसंख्या घनत्व इस संख्या से कम है, के लिए केवल उन गलियों, कस्बा स्थलों और बगल के गाँवों को नगरीय जनसंख्या में गिना जाता है।

भारत की २०११ की जनगणना के लिए नगरीय क्षेत्र की परिभाषा इस प्रकार थी:

अमेरिका में नगरीय क्षेत्रों की दो श्रेणियाँ हैं। नगरीयकृत क्षेत्र उस नगरीय क्षेत्र को निर्दिष्ट करता है जहाँ ५०,००० या अधिक लोग निवास करते हैं। पचास हज़ार से कम लोगों वाले क्षेत्रों को नगरीय समूह कहा जाता है। अमेरिका में नगरीय क्षेत्र सबसे पहले १९५० की जनगणना में अंकित किए गए थे, जबकि नगरीय समूह २००० की जनगणना में। अमेरिका में कुल मिलाकर १,३७१ नगरीय क्षेत्र और नगरीय समूह हैं जिनमें १०,००० या अधिक लोग हैं।

