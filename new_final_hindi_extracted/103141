तोमर वंश

पुराणों से प्रतीत होता है कि आरंभ में तोमरों का निवास हिमालय के निकटस्थ किसी उत्तरी प्रदेश में था। किंतु १०वीं शताब्दी तक ये करनाल तक पहुँच चुके थे। थानेश्वर में भी इनका राज्य था। उस समय उत्तर भारत में कान्यकुब्ज के गुर्जर प्रतिहार राजवन्श का साम्राज्य था। उन्हीं के सामंत के रूप में तंवरों ने दक्षिण की ओर अग्रसर होना आरम्भ किया।
दिल्ली में उनके अधिकार का समय अनिश्चित है। किंतु विक्रम की १०वीं और ११वीं शतियों में हमें साँभर के चौहानों और तोमरों के संघर्ष का उल्लेख मिलता है। तोमरेश रुद्र चौहान राजा चंदन के हाथों मारा गया। तंत्रपाल तोमर चौहान वाक्पति से पराजित हुआ। वाक्पति के पुत्र सिंहराज ने तोमरेश सलवण का वध किया। किंतु चौहान सिंहराज भी कुछ समय के बाद मारा गया। बहुत संभव है कि सिंहराज की मृत्यु में तोमरों का कुछ हाथ रहा हो। ऐसा प्रतीत होता है कि तोमर इस समय दिल्ली के स्वामी बन चुके थे।
गज़नवी वंश के आरंभिक आक्रमणों के समय दिल्ली-थानेश्वर का तोमर वंश पर्याप्त समुन्नत अवस्था में था। तोमरराज ने थानेश्वर को महमूद से बचाने का प्रयत्न भी किया, यद्यपि उसे सफलता न मिली। सन् १०३८ ईo (संo १०९५) महमूद के पुत्र मसूद ने हांसी पर अधिकार कर लिया। मसूद के पुत्र मजदूद ने थानेश्वर को हस्तगत किया। दिल्ली पर आक्रमण की तैयारी होने लगी। ऐसा प्रतीत होता था कि मुसलमान दिल्ली राज्य की समाप्ति किए बिना चैन न लेंगे। किंतु तोमरों ने साहस से काम लिया। तोमरराज महीपाल ने केवल हांसी और थानेश्वर के दुर्ग ही हस्तगत न किए; उसकी वीर वाहिनी ने काँगड़े पर भी अपनी विजयध्वजा कुछ समय के लिये फहरा दी। लाहौर भी तँवरों के हाथों से भाग्यवशात् ही बच गया।
तोमरों की इस विजय से केवल विद्वेषाग्नि ही भड़की। तोमरों पर इधर उधर से आक्रमण होने लगे। तँवरों ने इनका यथाशक्ति उत्तर दिया। संवत् ११८९ (सन् ११३२) में रचित श्रीधर कवि के पार्श्वनाथचरित् से प्रतीत होता है कि उस समय तोमरों की राजधानी दिल्ली समृद्ध नगरी थी और तँवरराज अनंगपाल अपने शौर्य आदि गुणों के कारण सर्वत्र विख्यात था। द्वितीय अनंगपाल ने मेहरोली के लौह स्तंभ की दिल्ली में स्थापना की। शायद इसी राजा के समय तँवरों ने अपनी नीति बदली। बीसलदेव तृतीय न संवत् १२०८ (सन् ११५१ ईo) में तोमरों को हरा कर दिल्ली पर अधिकार कर लिया। इसके बाद तँवर चौहानों के सामंतों के रूप में दिल्ली में राज्य करते रहे। पृथ्वीराज चौहान की पराजय के बाद दिल्ली पर मुसलमानों का अधिकार हुआ।
फिरोजशाह तुगलक के समय ग्वालियर पर तँवरों की एक दूसरी शाखा ने अधिकार किया। इसने यहाँ लगभग १५० वर्ष तक राज्य किया। तंवरराज रामसाह महाराणा प्रताप के पक्ष में लड़ता हुआ अपने दो पुत्रों सहित हल्दीघाटी के प्रसिद्ध युद्ध में काम आया। ग्वालियर के तँवरों ने कला, साहित्य और संस्कृति के सरंक्षण का पर्याप्त कार्य किया है। 
तँवरों की एक शाखा ने उत्तरी राजस्थान के पाटन में जाकर अपना राज स्थापित किया जो की जयपुर राज्य का एक भाग था। ये अब 'तँवरवाटी'(तोरावाटी) कहलाता है और वहाँ तँवरों के ठिकाने हैं। मुख्य ठिकाना पाटण का ही है।
एक शाखा चम्बल क्षेत्र में गई जहाँ तोमर गुर्जर की बसापत १४०० गाँव में है। इस क्षेत्र को तंवरघार बोला जाता है। इस शाखा ने कई सदी ग्वालियर पर राज किया।
पश्चिमी उत्तर प्रदेश और हरयाणा में जहां तोमरो का शासन था वहा आज भी तोमर/तंवर बड़ी संख्या में मिलते है। पश्चिमी उत्तर प्रदेश में ग़ाज़ियाबाद जिले में पिलखुवा के पास तोमर 84 गाँव है। इनमे डूहरी, गालंद,मुकीमपुर गढ़ी भी है जिसने 1857 की क्राँति में भाग लिया और यहाँ के कई लोग शहीद हुए। यहाँ डूहरी गाँव बहुत ही ज्यादा सक्षम गाँव है गढ़मुक्तेश्वर के पास तोमरो के 42 गाँव है। राजा अनंगपाल के एक पुत्र भद्रसेन ने यहाँ आकर अहिरो से इस क्षेत्र को जीता और भदस्याना नामक गाँव बसाया जिससे भैना, धौलपुर,लिसडी जैसे कई गाँव निकले है जिनकी संख्या आज 42 है। मेरठ के पास भी तोमरो के 12 गाँव है जिसमे सिसौली, मऊ ख़ास, पंचगांव प्रमुख है। बुलंदशहर जिले में भी तोमरो के 24 गाँव गुलावठी और सिकंदराबाद के बीच में है जिसमे बराल प्रमुख है। खुर्जा के पास भी धरपा जैसे 5 गाँव तोमरो के है। पश्चिमी उत्तर प्रदेश में तोमरों की एक शाखा जंघारा भी मिलती है जिसका इतिहास बहुत गौरवशाली है और जिन्होंने लंबे समय तक आज के रोहिल्लखंड में मुस्लिम शाशकों से टक्कर ली और उन्हें चैन से बैठने नही दिया। दिल्ली के पतन के बाद कुछ तोमर रोहिल्लखंड में आए और अहीरों को भगाकर अपना राज स्थापित किया। जंघारा का मतलब होता है जंग के लिए भूखे। ये बहुत लड़ाका वंश है इसलिए इसका नाम जंघारा पड़ा। जंघारा बरेली, शाहजहाँपुर, बदायूं, एटा, फर्रुखाबाद में बहुत बड़ी संख्या में मिलते है। अलीगढ़ में भी जंघारा के 42 गाँव है।अलीगढ जिले की खैर तहशील में भी 5 गांव अहरौला, ग्राम पंचायत के अंतर्गत आते हैं जो 1000 वर्षों से यहाँ निवास करते हैं।इसके अलावा आगरा, फीरोजाबाद आदि जिलो में भी तोमर अच्छी संख्या में मिलते है। 
हरयाणा में भी भिवानी क्षेत्र में बड़ी संख्या में तंवर मिलते है जिन्हें जाटू तंवर कहा जाता है।
मेवाड़ के सलुम्बर ठिकाने में वहा के राजा द्वारा तँवर को कई गाँव मुण्डकटी और सिरकटी के बदले जागीरी में मिले वर्तमान में बोरज तँवरान सलुम्बर में तँवरो की जागीरी का गांव हैहरियाणा के मेवात जिले मे छपैडा गांव में भी तंवर निवास करते है

छपैडा में सबसे पुराना परिवार रेवती का है और उनका परिवार बहुत बडा है
पश्चिम उत्तर प्रदेश एवं उत्तराखंड में तोमर/तंवर वंश के लोग निवास करते है, मुरादाबाद, रामपुर, बिजनौर, हरिद्वार, ऊधमसिंहनगर, में काफी तंवर वंशी परिवार रहते है जो मुगल काल में दिल्ली व उसके आसपास के क्षेत्र से आकर बस गये थे!!

