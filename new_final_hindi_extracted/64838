हायजीया परिवार

हायजीया परिवार (Hygiea family) क्षुद्रग्रह घेरे के बाहरी भाग में मिलने वाले C-श्रेणी व B-श्रेणी के कार्बनयुक्त क्षुद्रग्रहों का एक क्षुद्रग्रह परिवार है। इस परिवार का नाम १० हायजीया नामक भीमकाय क्षुद्रग्रह पर पड़ा है। १० हायजीया का आकार क़रीब ४०० किमी है लकिन बाक़ी हायजीया क्षुद्रग्रहों का आकार इससे काफ़ी कम है। हायजीया परिवार का ९०% से ज़्यादा द्रव्यमान (मास) इस एक क्षुद्रग्रह में निहित है। १० हायजीया के बाद, ७० किमी के आकार वाले ३३३ बडीनीया (333 Badenia) और ५३८ फ़्रीडरिक (538 Friederike) इस परिवार के सबसे बड़ा क्षुद्रग्रह है। उनके बाद अन्य सदस्य ३० किमी से कम आकार के हैं।

