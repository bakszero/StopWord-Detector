गुफ़ादूध

गुफ़ादूध या चाँददूध () गुफ़ाओं में मिलने वाला एक सफ़ेद गाढ़े-दूध जैसा पदार्थ होता है। यह गुफ़ाओं में बनने वाले अन्य पदार्थों जैसा होता है लेकिन इसकी विषेशता यह है कि यह सख़्त होकर पत्थर में परिवर्तित नहीं होता। यह चूना पत्थर से चू कर निकलने वाला तलछट द्रव होता है जिसमें कैल्साइट, हाइड्रोमैग्नेसाइट और मोनोहाइड्रोकैल्साइट जैसे विभिन्न कार्बोनाइट पदार्थ शामिल होते हैं। 

गुफ़ाओं में गुफ़ादूध की उत्पत्ति की प्रक्रिया को लेकर मतभेद है। कुछ वैज्ञानिक मानते हैं कि यह रसायनिक प्रक्रिया कि बजाय बैक्टीरिया से सम्बन्धित प्रक्रिया से बनता है। अभी सहमति नहीं बनी है।

मार्च २००४ में स्पेन में वैज्ञानिकों को एक ३०० मीटर लम्बी गुफ़ादूध की नदी मिली। इस गुफ़ा का स्थान गुप्त रखा गया है क्योंकि यह डर है कि पर्यटकों और असामाजिक तत्वों द्वारा इसको नुक़सान पहुँचाया जा सकता है।

