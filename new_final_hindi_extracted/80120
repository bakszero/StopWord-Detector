मोटर वाहन

मोटर वाहन एक स्वचालित सड़क वाहन और सड़क के इतर भी चलने वाला वाहन हैं जिसमे सामान्यतः पहियों का प्रयोग होता हैं। लेकिन यह रेल या ट्राम के रूप में नहीं प्रयोग किया जाता यदपि यात्रियों या यात्रियों और संपत्ति के परिवहन में राजमार्गों पर व्यवासाईक उपयोगों के लिए किया जाता है।

वाहन में प्रणोदन (संचालक शक्ति), एक इंजन या मोटर के द्वारा प्रदान की जाती है जो आमतौर पर एक आंतरिक दहन इंजन या एक विद्युत मोटर होता हैं।

आम तौर पर विकलांग व्यक्तियों को ऑपरेटर लाइसेंस का अधिकारी बनाने से बचने के लिए शक्ति द्वारा संचालित व्हीलचेयर को विशेष रूप से क़ानून द्वारा मोटर वाहन की श्रेणी से बाहर रखा गया हैं, ताकि वे बीमा की सुविधा का लाभ नहीं उठा सके। 

मोटर वाहनों का बीमा भी एक बहुत ही महत्वपूर्ण विषय हैं। इसमें कारों, ट्रक, मोटर साइकिल एवं सड़क पर चलने वाले अन्य वाहनों का बीमा किया जाता हैं। इससे दुर्घटना के समय जब गाड़ियों का नुकसान होता हैं तब वितीय सहायता दी जाती हैं। वाहनों के बीमा के लिए प्रयुक्त किये जाने शब्द प्रत्येक देश में अलग-अलग नाम से जाने जाते हैं। इसके अलावा यह गाड़ियों के चोरी हो जाने, दुर्घटना होने एवं अन्य मामलो में काफी काम आते हैं।
कार बीमा एक अनिवार्य योजना के तहत सबसे पहले सड़क यातायात अधिनियम 1930 के साथ ब्रिटेन में पेश किया गया था यह सुनिश्चित किया है कि सभी वाहन मालिकों और चालकों की चोट या मौत के लिए बीमा किया जाएगा। जर्मनी में भी इसी तरह का कानून 1939 में अधिनियमित किया गया था। 

2010 के अनुसार दुनिया में एक अरब से अधिक मोटर वाहन थे जिनमे सड़क से परे एवं भारी उपकरणों का निर्माण करने वाले वाहन शामिल नहीं थे। 2010 में प्रति व्यक्ति वैश्विक वाहन स्वामित्व प्रति 1000 लोगों में 148 वाहनों का था। संयुक्त राज्य अमेरिका में दुनिया में मोटर वाहनों का सबसे बड़ा बेड़ा है एवं 2010 में अमेरिका में 239.8 लाख वाहन थे। 

अमेरिकी प्रकाशक वार्ड के अनुसार 2010 में दुनिया में 1.015 बिलियन मोटर वाहन उपयोग में थे । यह आंकड़ा कारों की संख्या, हलके मध्यम और भारी शुल्क ट्रकों और बसों का प्रतिनिधित्व करता है। इनमे ऑफ सड़क वाहन या भारी निर्माण करने वाले उपकरण शामिल नहीं है। दो अमेरिकी शोधकर्ताओं का मानना है कि 2020 तक दुनिया में मोटर वाहनों की संख्या 2 अरब तक पहुंच जायेगी। इन सभी में कारों का प्रतिनिधित्व कम से कम 50% होगा। 

यूरोपीय संघ (ईयू-27) के 27 सदस्य देशों में 2008 में 256 करोड़ से अधिक वाहन थे और इनमे यात्री कार 87% थे। यूरोपीय संघ के पांच देश जर्मनी (17.7%), इटली (15.4%), फ्रांस (13.3%), ब्रिटेन (12.5%), और स्पेन (9.5%) 2008 में इस क्षेत्र की कुल पंजीकृत बेड़े के 68% का स्वामित्व रखते थे। 

वार्ड के अनुसार, संयुक्त राज्य अमेरिका में मोटर वाहनों का दुनिया का सबसे बड़ा हैं 2010 तक यहाँ 239.8 मिलियन वाहन थे। अमेरिका प्रति व्यक्ति वाहन स्वामित्व1000 निवासियों में 769 वाहनों के साथ दुनिया में प्रथम स्थान रखता है। अमेरिकी ऊर्जा विभाग की रिपोर्ट में इस से भी उच्च मोटरीकरण दर को दीखाया गया हैं जो प्रति 1000 लोगों में 828 वाहनों का हैं और इसके अनुसार 2009 में वाहनों की कुल संख्या 245441000 थी। इसी रिपोर्ट में यह भी बताया गया हैं की मोटरीकरण की दर २००७ में सबसे ज्यादा पहुँच गई जब यह प्रति 1000 लोगों में 842.6 वाहन था।

पीपुल्स रिपब्लिक ऑफ़ चीन दुनिया का सबसे बड़ा वाहनों का बेड़ा है एवं 78 मिलियन वाहनों के साथ इसने 2010 में जापान को पीछे छोड़ दिया। २००९ में करीब 136 लाख वाहनों को बेचा गया था। चीन में 2010 में मोटर वाहन पंजीकरण में 1.68 करोड़ से अधिक इकाइयों की वृद्धि हुई, जो उस साल दुनिया में पंजीकृत किये गए वाहनों का आधा था। 

जापान में 2010 तक वाहनों की संख्या 73.9 मिलियन थी एवं 2009 तक जापान में दुनिया का दूसरा सबसे बड़ा मोटर वाहन बेड़े का समूह था 

2010 में ब्राजील के मोटर वाहनों का बेड़ा 64.8 मिलियन था जबकि 2000 में यह संख्या 29.5 मिलिय यूनिट का था। इसमें दस साल में 119% की वृद्धि हुई। एवं यहाँ मोटरीकरण का दर प्रति 1000 लोगों में 340 वाहन का था।

चीन के बाद भारत 8.9% वाहन बेड़े की वृद्धि दर के साथ 2010 में भारत दूसरा स्थान रखता हैं। यहाँ 2009 में 19.1 लाख वाहन थे जो 2010 में 20.8 लाख यूनिट तक पहुँच गए।

जनवरी 2011 तक ऑस्ट्रेलियाई मोटर वाहन बेड़े में पंजीकृत वाहनों की संख्या 16.4 मिलियन की थी। यहाँ वाहन स्वामित्व का दर प्रति 1000 लोगों में 730 मोटर वाहनों का था।

2014 में दुनिया भर में 89.7 मिलियन कारों और वाणिज्यिक वाहनों का निर्माण किया गया। जिसमे चीन ने सबसे ज्यादा २३.७ मिलियन मोटर इकाई उसके बाद संयुक्त राज्य अमेरिका ने 11.7 मिलियन इकाई एवं जापान 9.8 मिलियन इकाई वाहनों का निर्माण किया गया। 
