समय-गति अध्ययन

समय-गति अध्ययन (time and motion study अथवा time-motion study) कार्य-दक्षता को मापने की एक तकनीक है। यह तकनीक फ्रेडरिक विन्स्लो टेलर के 'समय-अध्ययन' तथा फ्रैंक और लिलियन गिल्बर्थ के 'गति-अध्ययन' को मिलाकर बनी है। समय-गति तकनीक, वैज्ञानिक प्रबन्धन (टेलरवाद) का बहुत बड़ा अंग है। समय-अध्ययन ने 'मानक समय' की धारणा विकसित की जबकि गति-अध्ययन ने कार्य करने की विधियों में सुधार किया। बाद में इन दोनों तकनीकों को मिला दिया गया और 'समय-गति अध्ययन' का जन्म हुआ।

वर्तमान समय में यह तकनीक औद्योगिक संगठनों के साथ-साथ सेवा-संगठनों (जैसे बैंक, विद्यालय, अस्पताल) पर भी लागू होती है।
