सूचना और पुस्तकालय नेटवर्क (भारत)

सूचना और पुस्तकालय नेटवर्क (इनफ्लिबनेट) केन्द्र विश्वविद्यालय अनुदान आयोग (यूजीसी) का एक स्वायत्त अंतर विश्वविद्यालय केन्द्र (IUC) है। 1991 में विश्वविद्यालय अनुदान आयोग द्वारा शुरू किया गया यह एक प्रमुख राष्ट्रीय कार्यक्रम है जिसका प्रधान कार्यालय गुजरात विश्वविद्यालय, अहमदाबाद के परिसर में है। IUCAA के तहत इसकी शुरूआत एक परियोजना के रूप में हुई और 1996 में यह एक स्वतंत्र अंतर विश्वविद्यालय केन्द्र बना।

इनफ्लिबनेट भारत में विश्वविद्यालय के पुस्तकालयों के आधुनिकीकरण और सूचना के इष्टतम उपयोग के लिए अत्याधुनिक प्रौद्योगिकी का उपयोग करते हुए देशव्यापी उच्च गति डेटा नेटवर्क के द्वारा देश में सूचना केंद्रों को जोड़ने में शामिल है। इनफ्लिबनेट भारत में शोधकर्ताओं और शिक्षाविदों के बीच विद्वानों के संचार को बढ़ावा देने में एक प्रमुख खिलाड़ी है।















