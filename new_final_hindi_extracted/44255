अलास्का

अलास्का (अंग्रेज़ी: "Alaska") उत्तर अमेरिकी महाद्वीप के उत्तर-पश्चिमी छोर में स्थित अमेरिकी का राज्य है। इसके पूर्व में कनाडा, उत्तर में आर्कटिक महासागर, दक्षिण-पश्चिम में प्रशांत महासागर और पश्चिम में रूस स्थित हैं। क्षेत्रफल के अनुसार अलास्का संयुक्त राज्य अमेरिका के ५० राज्यों में सबसे बड़ा राज्य है। अलास्का की लगभग आधी जनसंख्या ६,८३,४७८ इसके अन्कोरेज महानगर में रहती है। सन २००९ तक अलास्का संयुक्त राज्य में सबसे कम जनसंख्या वाला राज्य है।

३० मार्च १८६७ को संयुक्त राज्य सीनेट ने अलास्का को रूसी साम्राज्य से खरीदने का फैसला किया, इसके लिए रूस को ७२ लाख डॉलर (45 करोड़ 81 लाख रूपए) चुकाए गए, यानि की हर एकड़ के लिए ४.७४ डालर (315 रूपए) दिया गया था। इसके बाद यह भूमि कई आधिकारिक बदलावों से गुज़री, तब जाकर इसको ११ मई १९१२ को संगठित क्षेत्र माना गया और ४९ वें राज्य के तोर पे ३ जनवरी १९५३ को शामिल किया गया। इस राज्य का नाम अलास्का रूसी साम्राज्य के समय से ही इस्तेमाल होता रहा था जिसका की मतलब मुख्य ज़मीन या मात्रभूमि था और जो की "अलयूत" के शब्द "अलाक्स्स्क्साक" से लिया गया था।
