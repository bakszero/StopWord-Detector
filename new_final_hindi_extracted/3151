सिंजार

सिंजार () पश्चिमोत्तरी इराक़ के नीनवा प्रान्त का एक शहर है। यह सीरिया की सरहद के बहुत पास स्थित है। सिंजार में अधिकतर यज़ीदी लोग रहते हैं, हालांकि कुछ कुर्द, अरब और असीरियाई लोग भी हैं। इस शहर के आसपास के क्षेत्र को 'सिंजार मैदान' बुलाया जाता है और यहाँ के नज़दीक स्थित पहाड़ों को भी 'सिंजार पहाड़', या अरबी भाषा में 'जबल सिंजार', कहा जाता है। आधुनिक काल में सिंजार का इलाक़ा ही यज़ीदी समुदाय का प्रमुख केंद्र है।

सिंजार के मैदान में मानवी बस्तियाँ ६,००० वर्षों से चल रही है। यह क्षेत्र कभी उबैद संस्कृति () के उत्तरी हिस्से का भाग हुआ करता था। सरहद के पार सीरिया में तेल हमूकार () नामक पुरातत्व-स्थल में बहुत सी संस्कृतियों के अवशेष मिले हैं, जिनमें से कुछ (जैसे कि 'हसूना') ९,००० साल पुराने हैं। यहाँ २०० से ज़्यादा बस्तियों व पड़ावों के निशान हैं।

