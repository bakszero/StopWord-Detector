प्रेम कहानियाँ

विश्व की सभी सभ्यताओं और समाजों ने अपनी भाषा में अत्यंत मर्मस्पर्शी प्रेम कहानियाँ लिखी हैं। इनमें कुछ तो साहित्य से जनता की जुबान पर चढ़ गई और कुछ को साहित्य ने जनता की चढ़ी हुई जुबान से अपनाकर स्वयं को समृद्ध किया। इन कहानियों की ताकत का अंदाजा इसी बात से लगाया जा सकता है कि ये कहानियाँ साहित्य संगीत, चित्रकला और लोक कलाओं से जुड़कर जीवन के अनेक क्षेत्रों में परिव्याप्त हो गई।




