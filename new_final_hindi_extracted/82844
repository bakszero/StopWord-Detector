विज्ञान एक्‍सप्रेस

विज्ञान एक्‍सप्रेस (Science Express) एक ट्रेन पर सवार बच्चों के लिए एक गतिशील वैज्ञानिक प्रदर्शनी है जो पूरे भारत में यात्रा करती है। यह परियोजना 30 अक्टूबर 2007 को सफदरजंग रेलवे स्टेशन, दिल्ली में विज्ञान और प्रौद्योगिकी विभाग, भारत सरकार द्वारा शुरू की गई थी। हालांकि ये सभी के लिए खुला है, ये प्रदर्शनी मुख्य रूप से छात्रों और शिक्षकों को लक्षित करती हैं। ट्रेन के नौ चरण हो चुके हैं और तीन विषयों पर प्रदर्शन किया गया है। २००७ से २०११ के पहले चार चरणों को "साइंस एक्सप्रेस" कहा जाता था और ये माइक्रो और मैक्रो कॉस्मॉस पर केंद्रित था। २०१२ से २०१४ के अगले तीन चरणों में "जैव विविधता विशेष" के रूप में प्रदर्शन को फिर से तैयार किया गया। २०१५ से २०१७ के आठवें और नौवें चरण को "जलवायु परिवर्तन" पर ध्यान केंद्रित करने के लिए बदल दिया गया था।

यह परियोजना विज्ञान और प्रौद्योगिकी विभाग द्वारा २००७ में शुरू की गई थी, और मुख्य रूप से छात्रों और शिक्षकों के लिए थी। इसमें कोई प्रवेश शुल्क नहीं हैं। पहले चार चरण माइक्रो और मैक्रो ब्रह्मांड पर केंद्रित थे और दुनिया भर में विज्ञान और प्रौद्योगिकी के क्षेत्र में किए जा रहे विकासशील नए शोधों पर प्रकाश डाला गया।

