सिडनी बार्न्स

सिडनी फ्रांसिस बार्न्स (; 19 अप्रैल 1873 - 26 दिसंबर 1967) स्टैफ़र्डशायर से अंग्रेज क्रिकेटर थे जिन्होंने वारविकशायर काउंटी क्रिकेट क्लब और लैंकाशिर काउंटी क्रिकेट क्लब की तरफ से प्रथम श्रेणी क्रिकेट और 1901 से 1914 तक इंग्लैंड के लिये टेस्ट क्रिकेट खेला। सिडनी को क्रिकेट के महानतम गेंदबाजों में से एक माना जाता है। वह मध्यम तेज गेंदबाज़ी किया करते थे जिसमें वो गेंद स्पिन भी कर लिया करते थे। 

टेस्ट क्रिकेट में बार्न्स ने 27 मैच में 16.43 की औसत से 189 विकेट लिये। 1913-14 में दक्षिण अफ्रीका के खिलाफ अपने अंतिम टेस्ट सीरीज में उन्होंने विश्व सीरीज रिकॉर्ड 49 विकेट लिये। ये एक टेस्ट श्रृंखला में लिये गए आज तक सबसे ज्यादा विकेट हैं। 1963 में विज्डन क्रिकेटर्स अल्मनाक ने बार्न्स को अपने "विजडन सदी के छह दिग्गज" में से एक के रूप में अपने सौवें संस्करण में नामित किया था। 2009 में उन्हें आईसीसी क्रिकेट हॉल ऑफ फेम में शामिल किया गाया।

