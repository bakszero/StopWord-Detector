मेरे अपने (1971 फ़िल्म)

मेरे अपने १९७१ में गुलज़ार द्वारा रचित व निर्देशित हिंदी फ़िल्म है। यह फ़िल्म बांगला फ़िल्म 'आपनजन' का हिंदी रूपांतर है जिसमें मुख्य भूमिका मीना कुमारी, विनोद खन्ना, शत्रुघन सिन्हा, देवेन वर्मा, पेंटल, असित सेन, असरानी, डैनी डेन्जोंगपा, कैस्टो मुखर्जी, ए के हंगल, दिनेश ठाकुर, महमूद और योगिता बाली ने निभायी है।

आनंदी देवी (मीना कुमारी) एक बूढ़ी विधवा है जो अपने गाँव में रहती है। एक दिन अरुण गुप्ता (रमेश देव), जो अपने को उसका दूर का रिश्तेदार कहता है, शहर आकर उसके साथ रहने की विनती करता है। शहर में वह अपनी पत्नी लता (सुमिता सान्याल) और एक बच्चे के साथ रहता है। जब आनंदी देवी को पता चलता है कि अरुण एक नौकरानी लाया है और वह विरोध करती है तो उसे घर से निकाल दिया जता है। बाद में वह एक बालक के साथ रहती है जो भीख माँगता है। अपने अच्छे स्वभाव के कारण वहां लोग उसे नानी माँ कहते हैं। वहाँ श्याम (विनोद खन्ना) और चैनु (शत्रुघन सिन्हा) के नेतृत्व में युवकों की टोलियाँ है जो आपस में लड़ते हैं। आखिर एक दिन इसी लड़ाई में नानी माँ भी गोली का शिकार हो जाती है।


