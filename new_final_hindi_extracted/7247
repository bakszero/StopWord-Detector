गामा ध्रुवमत्स्य तारा

गामा ध्रुवमत्स्य, जिसका बायर नाम "गामा उर्साए माइनोरिस" (γ Ursae Minoris या γ UMi) है, ध्रुवमत्स्य तारामंडल में स्थित एक तारा है। यह पृथ्वी से लगभग ४८० प्रकाश वर्ष की दूरी पर है और पृथ्वी से देखी गई इसकी चमक (सापेक्ष कान्तिमान) लगभग +३.०३ मैग्नीट्यूड पर मापी गई है।

गामा ध्रुवमत्स्य तारे को अंग्रेज़ी में कभी-कभी "फ़रकाड" (Pherkad) भी कहते हैं। यह नाम अरबी के "फ़रक़द" () शब्द से लिया गया है, जिसका अर्थ "(गाय का) बछड़ा" है। इस नाम में 'क़' के उच्चारण पर ध्यान दें क्योंकि यह 'क' से ज़रा भिन्न है।

गामा ध्रुवमत्स्य एक A3 Ib श्रेणी का दानव तारा है। इसकी निहित चमक (निरपेक्ष कान्तिमान) सूरज की १,१०० गुना है। इसका द्रव्यमान हमारे सूरज के द्रव्यमान का लगभग ४ गुना और व्यास हमारे सूरज के व्यास का १५ गुना है। इसकी सतह का अनुमानित तापमान लगभग ८,६०० कैल्विन है। यह एक परिवर्ती तारा है जिसकी चमक समय के साथ ज़रा-बहुत ऊपर-नीचे होती रहती है।

