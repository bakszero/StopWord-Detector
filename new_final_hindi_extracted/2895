धौलपुर हाउस

धौलपुर हाउस, भारत के संघ लोक सेवा आयोग का कार्यालय स्थल है। कुंडलाकार की यह सुन्दर इमारत नई दिल्ली में इंडिया गेट के बगल में शाहजहां रोड पर स्थित है। पहले यह धौलपुर राजघराने का निवास हुआ करता था और इसका निर्माण भी नई दिल्ली के निर्माण के दौरान 1920 के दशक में किया गया था।

अखिल भारतीय सेवाओं में भर्ती के लिए यहां उम्मीदवारों की साक्षात्कार परीक्षायें आयोजित की जाती हैं। यहाँ साक्षात्कार परीक्षा पर उन्हीं उम्मीदवारों को आमंत्रित किया जाता है जिन्होनें परीक्षा के पहले दो चरण पार कर लिए हों।

