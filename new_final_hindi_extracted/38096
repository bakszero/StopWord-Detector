हैवी इंजीनियरिंग कार्पोरेशन

हैवी इंजीनियरिंग कार्पोरेशन लि. (Heavy Engineering Corporation) भारत का सार्वजनिक क्षेत्र का एक उपक्रम है। यह राँची के निकट हटिया के पास स्थित है।

इसे सबसे बड़े एकीकृत इंजीनियरिंग औद्योगिक कॉम्प्लेक्स के साथ उत्कृष्ट अभिकल्प, इंजीनियरिंग तथा उत्पादन सुविधा के आधार के रूप में वर्ष 1958 में स्थापित किया गया। कम्पनी में कास्टिंग और फोर्जिंग, फोर्जिंग, फैब्रिकेशन, मशीनिंग, असेम्बली, तथा परीक्षण आदि समस्त सुविधाएं एक ही स्थान पर उपलब्ध हैं जो सशक्त डिजाईन - इंजीनियरिंग तथा टेक्नॉलाजी टीम द्वारा संचालित होती है।



संयंत्र 5,70,000 वर्ग मी. का सुरक्षित क्षेत्र है जिसका जमीनी क्षेत्र लगभग 2,00,000 वर्ग मी. है। यह भारी मशीनरी और शीर्ष गुणवत्ता के उपकरणों का विनिर्माण के लिए अच्छी तरह से परिष्कृत मशीन टूल और उपकरणों से सुसज्जित है। यह इस्पात संयंत्र, खनन के लिए, खनिज प्रसंस्करण, क्रशर्स, सामग्री प्रहस्तन, क्रेन्स, ऊर्जा, सीमेंट, एल्युमिनियम, अंतरिक्ष अनुसंधान, परमाणु ऊर्जा आदि के डिजाइन और उपकरणों और घटकों के विनिर्माण में लगी हुई है।

यह भारत का सबसे बड़ा तथा दुनिया में अपनी तरह का सबसे बड़ा फोर्जिंग और फाउण्ड्री संयंत्र है। संयंत्र का क्षेत्र 13,16,930 वर्ग मी. का है जिसमें 76,000 टन की संस्थापित मशीनरी तथा विभिन्न परिचालनों को प्रभावी ढंग से किया जाता है। यह संयंत्र एचईसी के लिए विभिन्न भारी कास्टिंग और फोर्जिंग और इस्पात संयंत्र, रक्षा, ऊर्जा, परमाणु ऊर्जा आदि से संबंधित उपकरणों के निर्माण के लिए है। यह इस्पात संयंत्रों के लिए फोर्ज्ड रोल्स, रेलवे लोको के लिए क्रैंक शाफ्ट आदि का निर्माता है।

मैसर्स स्कोडाएक्स्पोर्ट चेकोस्लोवाकिया के साथ सहयोग में स्थापित एचएमटीपी देश का सबसे आधुनिक तथा परिष्कृत संयंत्र है जो भारी श्रेणियों की मशीन टूल्स का उत्पादन करता है। संयंत्र 2,13,500 वर्ग मी. क्षेत्र में स्थापित है। यह रेलवे, रक्षा, आयुध कारखानों, एचएएल, अंतरिक्ष और अन्य रणनीतिक क्षेत्रों के लिए मध्यम और भारी एवं सशक्त सीएनसी और परंपरागत मशीन टूल्स डिजाइन और विनिर्माण करता है।

थोक सामग्री से संबंधित हैंडलिंग, इस्पात संयंत्र परियोजनाओं, सीमेंट संयंत्र और अन्य क्षेत्रों से सम्बन्धित डिजाइन, इंजीनियरिंग और टर्न-की परियोजनाओं के निष्पादन के लिए।

