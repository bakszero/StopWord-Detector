स्विडी अकादमी

स्वीडी अकादमी (स्वीडी भाषा में : Svenska Akademien) स्वीडेन की शाही अकादमियों में से एक प्रमुख अकादमी है। इसका स्थापना 1786 में राजा गुस्टाव तृतीय द्वारा की गई थी। इसका निर्माण फ्रांसीसी अकादमी की तर्ज पर किया गया है। इसका ध्येयवाक्य है - 'प्रतिभा और स्वाद' (स्वीडी भाषा में, "Snille och Smak")। अकादमी का उद्देश्य "स्वीडी भाषा की शुद्धता, शक्ति तथा औदात्य को और अधिक सुदृढ करना" है। इसकी प्राप्ति हेतु अकादमी दो शब्दकोश प्रकाशित करती है।

साहित्य में नोबेल पुरस्कार विजेता का चयन इस अकादमी की समिति द्वारा किया जाता है। इस कारण यह विश्व की सबसे प्रभावशाली साहित्यिक संस्था मानी जा सकती है। 

