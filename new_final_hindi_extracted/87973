जॉनी मेरा नाम (1970 फ़िल्म)

जॉनी मेरा नाम 1970 में बनी हिन्दी भाषा की फिल्म है। विजय आनन्द द्वारा निर्देशित इस फ़िल्म में देवानन्द और प्राण ने दो भाइयों का किरदार निभाया है जो बचपन में बिछड़ जाते हैं। हेमा मालिनी, आई एस जौहर, इफ़्तेख़ार और प्रेमनाथ ने भी इस फ़िल्म में अहम भूमिका निभाई है।


मोनू (मोहन) (फ़िल्म में प्राण) और सोनू (सोहन) (फ़िल्म में देवानन्द) एक पुलिस इंस्पैक्टर के दो पुत्र हैं। दोनों को बॉक्सिंग में अच्छा अनुभव है। उनके पिता की रंजीत (फ़िल्म में प्रेमनाथ) द्वारा हत्या करवा दी जाती है। मोहन हत्यारे को मारकर एक कार की डिक्की में छुप जाता है और परिवार से बिछड़ जाता है। कई वर्ष बाद सोहन एक सी आइ डी अफ़सर बन जाता है, जो अलग-अलग वेष बदल कर अपने केस सुलझाता है।
वह जॉनी नामक एक चोर का वेष बनाकर अपने को पुलिस के हाथों सौंप देता है तथा जेल में हीरा (फ़िल्म में जीवन) से दोस्ती करता है। 
रेखा (फ़िल्म में हेमा मालिनी) का प्यार में पीछा करते हुए वह केस सुलझा लेता है और मुजरिम को पकड़ लेता है।

१९७० में कुल आय के नज़रिये से यह बॉलीवुड की सबसे बड़ी फ़िल्म थी और ७० के दशक की सातवीं सबसे बड़ी फ़िल्म।
