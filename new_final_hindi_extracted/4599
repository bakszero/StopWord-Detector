वेई नदी (चीन)

वेई नदी या वेई हो () चीन के गांसू और शान्शी प्रान्तों में बहने वाली ८१८ की लम्बी एक नदी है जो प्रसिद्ध पीली नदी (ह्वांग हो) की सबे बड़ी उपनदी भी है। वेई नदी का स्रोत गांसू प्रांत के वेईयुआन ज़िले () में है - दरसल चीनी भाषा में 'वेई युआन' का मतलब ही 'वेई का स्रोत' है। वेई नदी का कुल जलसम्भर क्षेत्रफल १,३५,००० वर्ग किमी है। इसकी मुख्य उपनदियाँ लुओ नदी, जिंग नदी और चिशुई नदी हैं।
वेई नदी का चीनी सभ्यता के प्राचीन इतिहास में महत्वपूर्ण किरदार रहा है और झोऊ, चिन, हान और तंग राजवंशों की राजधानियाँ इसी के किनारे बसी हुई थी। इसकी ऐतिहासिक उत्तरी रेशम मार्ग (जिसके ज़रिये चीन और मध्य एशिया व यूरोप के दरमियान व्यापार चलता था) में भी अहम भूमिका रही है क्योंकि उत्तरी रेशम मार्ग शिआन (राजधानी शहर) से पश्चिम में वेई के ऊपरी हिस्से पर स्थित तिआनशुई से जुड़ा हुआ था जहाँ से मार्ग लान्झू और फिर हेशी गलियारे से होता हुआ पहले दुनहुआंग () और फिर टकलामकान रेगिस्तान से उत्तर से चक्कर खा कर कशगार शहर पहुँचता था और फिर पार्थिया के मध्य एशियाई इलाक़े में दाख़िल होता था।

