गंगाशरण सिंह पुरस्कार

'गंगाशरण सिंह पुरस्कार' केंद्रीय हिंदी संस्थान, मानव संसाधन विकास मंत्रालय द्वारा दिया जाने वाला एक प्रमुख साहित्य सम्मान है। यह पुरस्कार राजभाषा हिन्दी के प्रचार-प्रसार और हिन्दी प्रशिक्षण के क्षेत्र में विशिष्ट योगदान करने वाले किसी भारतीय विद्वान को प्रदान किया जाता है।
इस पुरस्कार की स्थापना १९८९ में केंद्रीय हिंदी संस्थान द्वारा की गई थी। यह पुरस्कार एक साहित्यिक एवं हिंदी सेवी सम्मान भी है, जो देश के स्वतंत्रता सेनानी गंगाशरण सिंह की स्मृति में दिया जाता है, जो देशप्रेमी होने के साथ-साथ एक महान हिन्दी सेवक भी थे। गंगाशरण सिंह पुरस्कार पहले साल सोलह विद्वानों को दिया गया था। इसके बाद यह प्रतिवर्ष चार लोगों को प्रदान किया जाता है। पुरस्कार में एक लाख रुपये, प्रशस्ति पत्र तथा शाल दिये जाते हैं। गंगाशरण सिंह पुरस्कार प्रदान करने वाला केंद्रीय हिंदी संस्थान, भारत का प्रमुख हिंदी सेवी संस्थान है, जो हिन्दी भाषा को विस्तार देने में कार्यरत है।

