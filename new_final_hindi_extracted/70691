मोबाइल प्रिंटिंग

स्मार्टफोन या मोबाइल फोन के माध्यम से दस्तावेजों, चित्रों आदि के प्रिंट आउट लेने की प्रक्रिया को मोबाइल प्रिंटिंग कहते हैं। यह।प्रिंटिंग दो तरह से संपन्न हो सकती है- यद। प्रिंटर वायरलैस सुविधा से युक्त है और स्मार्टफोन के समान ही वाइ-फाइ कनेक्शन से जुड़ा है तो दोनों के बीच संकेतों का आदान प्रदान अपेक्षाकृत आसान है। प्रिंटर की कंपनी की ओर से जारी किया गया स्मार्टफोन ऐप्प इंस्टॉल करने के बाद आप मोबाइल के माध्यम से प्रिंट आउट दे सकते हैं। 

यदि प्रिंटर वायरलैस सुविधा से युक्त नहीं है बल्कि एक सामान्य प्रिंटर है जो किसी कंप्यूटर से जुड़ा है तो फिर गूगल क्लाउड प्रिंट सेवा का प्रयोग करके स्मार्टफोन से प्रिंट आउट छोड़ा जा सकता है। इस प्रक्रिया की सफलता इस बात पर निर्भर करती है कि कंप्यूटर पर गूगल क्रोम ब्राउज़र मौजूद हो और उस पर उसी गूगल खाते से लॉगिन किया गया हो, जिससे स्मार्टफोन पर किया गया है। क्रोम की सेटिंग्स में जाकर प्रिंटर सेट करने की ज़रूरत होती है। दूसरी ओर स्मार्टफोन में गूगल क्लाउड प्रिंट नामक ऐप्प डाउनलोड कर इन्स्टॉल करना होता है। आजकल लगभग सभी आधुनिक प्रिंटर स्मार्टफोन से प्रिंट करने की सुविधा देते हैं।