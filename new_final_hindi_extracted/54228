सिमों वूए

सिमों वूए (Simon Vouet ; १५९०-१६४९) फ्रांसीसी चित्रकार। इटली में चौदह वर्ष रहने के पश्चात् सिमों वूए फ्रांस वापस आया। सज्जात्मक चित्र बनाने में वह बड़ा निपुण था। धार्मिक आख्यानों पर उसने बड़े मार्मिक तथा रोचक चित्र बनाए हैं। वह अपने चित्रों में बड़े ही शीतल तथा कमनीय रंग लगाता था और उन्हें सुंदरता के साथ अलंकृत करता था। उसी के द्वारा फ्रांसीसी कला में शास्त्रीय वेनीशियन कला का सुमेल एक स्वस्थय रूप में पदार्पण करता है।
