हलीमा याकूब

हलीमा बिंते याकूब (जन्म: 23 अगस्त 1954) सिंगापुर की एक मलय राजनीतिज्ञ और सिंगापुर की सत्तारूढ़ पीपुल्स एक्शन पार्टी की भारतीय मूल की सदस्या है। उन्हें 14 जनवरी, 2013 को सिंगापुर की संसद का अध्यक्ष चुना गया। सिंगापुर के गणतांत्रिक इतिहास में वह यह पद संभालने वाली वे प्रथम महिला हैं। हलीमा ने माइकल पाल्मर का स्थान लिया जिन्होने विवाहेत्तर सम्बन्धों के कारण 12 दिसंबर 2012 को अपने पद से इस्तीफा दे दिया था। इससे पूर्व वे सामुदायिक विकास, युवा और खेल मंत्रालय में राज्य मंत्री रह चुकी हैं। वे 2001 के बाद से लगातार सिंगापुर के जुरोंग समूह के प्रतिनिधित्व निर्वाचन क्षेत्र से सांसद हैं। 
हलीमा ने यूनिवर्सिटी ऑफ सिंगापुर से 1978 में एल॰ एल॰ बी॰ करने से पूर्व "सिंगापुर चाइनीज गर्ल्स स्कूल" तथा "तेंजोंग काइटोंग गर्ल्स स्कूल" में पढ़ाई की। 1981 में वे सिंगापुर बार में शामिल हुई। 2001 में, वे सिंगापुर के राष्ट्रीय विश्वविद्यालय से एल॰एल॰एम॰ की डिग्री ली।

