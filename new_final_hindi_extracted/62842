कोजो (प्रोग्रामन भाषा)

कोजो (Kojo) एक प्रोग्रामन तथा अधिगम (learning) का मुक्त स्रोत सॉफ्टवेयर है। इसमें ऐसी सुविधाएं हैं जिससे खेलने, खोजने, सृजन करने और सीखने में मदद मिलती है। इससे कम्प्यूटर प्रोग्रामन, मानसिक कौशल, गणित, ग्राफिक्स, कला, संगीत, विज्ञान, एनिमेशन, खेल और इलेक्ट्रॉनिकी सीखने में मदद मिलती है। कोजो भाषा ने लोगो (Logo) और प्रोसेसिंग (Processing) भाषाओं से कई विचार ग्रहण किये हैं।

कोजो मुक्तस्रोत सॉफ्टवेयर है। इसका विकास देहरादून के कम्प्यूटर प्रोग्रामर तथा अध्यापक ललित पन्त ने किया है। कोजो एक आईडीई (IDE) भी है।

