अबुबकर नगर

देवरिया शहर के पुराने क्षेत्रों में से एक अबुबकर नगर का नाम देवरिया के प्रशिद्ध शिक्षाविद, हकीम और अध्यापक मौलाना हकीम अबुबकर के नाम पर रखा गया है।मौलाना अबुबकर का जन्म 19 अक्टूबर 1879 को कलकत्ता में हुआ था। महमूद अली और बेगम शाहीन खान के चार पुत्रों में सबसे बड़े अबुबकर को देश प्रेम तथा समाज सेवा विरासत में मिली थी। इनके वालिद हाजी महमूद अली कलकत्ता के प्रतिष्ठित व्यापारी एवं समाजसेवी थे, गुलामी के दिनों में अंग्रेजों का विरोध करने के कारण उनको सपरिवार कलकत्ता से पलायन करना पड़ा।
