मोनटेक सिंह आहलूवालिया

मोनटेक सिंह आहलूवालिया (जन्म 24 नवंबर 1943) एक भारतीय अर्थशास्त्री हैं और पूर्व यूपीए सरकार के समय वे भारतीय योजना आयोग के उपाध्यक्ष थे, यह दर्जा मंत्रिमंडल के एक मंत्री के बराबर है।

मोनटेक सिंह आहलूवालिया का जन्म पंजाबी कलाल परिवार में 1943 में दिल्ली में हुआ था। उन्होंने सैट पैट्रिक हाई स्कूल, सिकन्दराबाद और दिल्ली पब्लिक स्कूल, मथुरा रोड से अपनी पढ़ाई की। उन्होंने सैण्ट स्टीफ़न कालेज, दिल्ली विश्वविद्यालय से बीए (ऑनर्ज़) की डिग्री को हासिल की। वे ऑक्सफ़ोर्ड विश्वविद्यालय में एक रोड्ज़ छात्र थे, जहाँ उन्होंने मगदलीन कॉलेज में पढ़ाई की और उन्होंने दर्शन राजनीति और अर्थशास्त्र में एम.ए. की।
