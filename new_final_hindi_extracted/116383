ख़

ख़ देवनागरी लिपि का एक वर्ण है। हिंदी-उर्दू के कईं शब्दों में इसका प्रयोग होता है, जैसे की ख़रगोश, ख़ुश, ख़बर, ख़ैर और ख़ून। अन्तर्राष्ट्रीय ध्वन्यात्मक वर्णमाला में इसके उच्चारण को x के चिन्ह से लिखा जाता है और उर्दू में इसे خ लिखा जाता है, जिस अक्षर का नाम ख़े है।

ख़ को भाषाविज्ञान के नज़रिए से "अघोष कण्ठ्य संघर्षी" वर्ण कहा जाता है (अंग्रेजी में इसे "वाएस्लेस वेलर फ़्रिकेटिव" कहते हैं)।

'ख़' की ध्वनि के बारे में एक ग़लत धारणा है के इसे भारत में केवल अरबी-फ़ारसी के शब्दों की वजह से मान्यता प्राप्त है। प्राचीन वैदिक संस्कृत में 'ख़' की ध्वनि पाई जाती थी और इसे जिह्वामूलीय की श्रेणी में डाला जाता था। 'ख़' की ध्वनि को विसर्ग में ही अघोष कण्ठ्य वर्णों से पहले उच्चारित किया जाता था। पाणिनि के समय तक यह ध्वनि संस्कृत से लुप्त हो गयी और केवल एक सरल विसर्ग ही उच्चारित किया जाने लगा। उर्दू के अलावा भारत के ऑफ़िशल भाषाओं में से सिर्फ़ असमिया भाषा में ही इसका इस्तेमाल होता है। असमिया में 'स' (স), 'ष' (ষ) और 'श' (শ) का उच्चारण 'ख़' है -
[यहाँ पर 'x' का उच्चारण 'ख़' है, 'ô' का उच्चारण छोटी 'ऑ' है और असमिया में किसी भी स्वरवर्ण का दीर्घ उच्चारण नहीं होता है।]

भारत की कुछ आदिवासी भाषाओं में भी यह ध्वनि अभी तक पाई जाती है, जैसे की झारखण्ड और बिहार की उरांव जनजाति की बोली का नाम ही कुड़ुख़ है।

'ख़' की ध्वनी का उच्चारण कईं लोग ग़लती से 'ख' से मिलता-जुलता कर देते हैं। इस से कभी-कभी शब्दों का अर्थ बदल कर ग़लत अर्थ निकल आता है। कुछ उदहारण हैं -

