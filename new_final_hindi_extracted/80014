आशुतोष टंडन

आशुतोष टंडन उत्तर प्रदेश की राजधानी लखनऊ से भारतीय जनता पार्टी के नेता हैं। वे "गोपाल जी" के नाम से भी लोकप्रिय हैं। वर्तमान में वे उत्तर प्रदेश की भाजपा नेतृत्व वाली सरकार में तकनीकी और चिकित्सा शिक्षा राज्य मंत्री (स्वतंत्र प्रभार) हैं। वे भारतीय जनता पार्टी से लखनऊ पूर्व विधानसभा निर्वाचन क्षेत्र से विधायक है। वे बीजेपी के वरिष्ठ नेता लालजी टंडन के बेटे हैं और 2013 में लखनऊ पूर्व सीट पर हुए उप-चुनाव में जीत हासिल करके पहली बार विधानसभा पहुंचे थे। वर्ष 2012 के चुनाव में उन्होने लखनऊ उत्तर विधानसभा निर्वाचन क्षेत्र से चुनाव लड़ा था, लेकिन उन्‍हें हार का सामना करना पड़ा था। श्री टंडन ने 1980 में लखनऊ यूनिवर्सिटी से आर्ट्स में ग्रेजुएशन किया था। 
