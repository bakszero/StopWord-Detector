सरदार वल्लभभाई राष्ट्रीय प्रौद्योगिकी संस्थान, सूरत

सरदार वल्लभभाई राष्ट्रीय प्रौद्योगिकी संस्थान, सूरत जिसे 'एन आई टी सूरत' के नाम से भी जाना जाता है, प्रौद्योगिकी एवम अभियांत्रिकी का राष्ट्रीय महत्व का संस्थान है। यह भारत के लगभग तीस राष्ट्रीय प्रौद्योगिकी संस्थानों (एन आई टी) में से एक है। इसे भारत सरकार ने १९६१ में स्थापित किया था। इसकी संगठनात्मक संरचना एवम स्नातक प्रवेश प्रक्रिया शेष सभी एन आई टी की तरह ही है। संस्थान में इंजीनियरिंग और प्रौद्योगिकी, विज्ञान मानविकी और प्रबंधन में स्नातक, पूर्व स्नातक एवम डॉक्टरेट के पाठ्यक्रम उपलब्ध हैं।

यह पंडित जवाहर लाल नेहरू का सपना था कि भारत विज्ञान और प्रौद्योगिकी में एक नेता के रूप में उभरे। प्रशिक्षित गुणवत्ता एवम तकनीकी जनशक्ति की बढ़ती मांग को पुरा करने के लिये भारत सरकार ने १९५९ और १९६५ के बीच चौदह आरईसी शुरू की (भोपाल, इलाहाबाद, कालीकट, दुर्गापुर, कुरुक्षेत्र, जमशेदपुर, जयपुर, नागपुर, राउरकेला, श्रीनगर, सूरतकल, सूरत, त्रिची और वारंगल में स्थित एनआईटी)।
सरदार वल्लभभाई रीजनल कॉलेज ऑफ इंजीनियरिंग एण्ड टैक्नोलॉजी जून १९६१ में भारत सरकार और गुजरात की सरकार के बीच एक सहकारी उद्यम के रूप में स्थापित किया गया था। यह भारत के पहले गृह मंत्री सरदार वल्लभ भाई पटेल के नाम पर है।

केंद्र सरकार ने १९९८ मे आरईसी की समीक्षा के लिए एक समिति का गठन किया। डॉ॰ आर.ए माशेलकर की अध्यक्षता में समिति ने १९९८ में रिपोर्ट प्रस्तुत की जिसका शीर्षक था ' भविष्य मे आरईसी का शैक्षिक उत्कृष्टता के लिए सामरिक रोड मैप'।
समीक्षा समिति की सिफारिशों को मानव संसाधन विकास मंत्रालय, भारत सरकार ने मानकर सत्रह क्षेत्रीय इंजीनियरिंग कॉलेज (आरईसी) कालेजों को राष्ट्रीय प्रौद्योगिकी संस्थानों (एनआईटी) मे प्रोन्नत कर दिया।
२००३ मे यूजीसी / एआईसीटीई के अनुमोदन से संस्थान को मानद विश्वविद्यालय का दर्जा दिया गया एवम नाम बदलकर सरदार वल्लभभाई राष्ट्रीय प्रौद्योगिकी संस्थान कर दिया गया।
भारत की संसद ने ५ जून २००७ को राष्ट्रीय प्रौद्योगिकी संस्थान अधिनियम पारित कर इन्हे राष्ट्रीय महत्व के संस्थान घोषित किया।

परिसर मुम्बई के उत्तर मे २६५ किलोमीटर की दूरी पर सूरत मे स्थित है। परिसर 265 एकड़ में हरे भरे जंगल में फैला हुआ है। मुख्य प्रवेश द्वार परिसर के दक्षिणी छोर पर स्थित है और सूरत रेलवे स्टेशन से सूरत-ड्युमस राजमार्ग पर 13 किमी दूर स्थित है।
१.१ वर्ग किलोमीटर (२६५ एकड़) परिसर में ५००० निवासियों जिसमे 210 संकाय सदस्यों और लगभग ४,००० परिसर हॉस्टल पर रहने वाले छात्र शामिल है।
