एलेन लुईस शलमन बेकर

एलेन लुईस शलमन बेकर का जन्म २७ अप्रैल १९५३ को न्यू यॉर्क के फाइटविले, उत्तरी कैरोलिना के शहर में हुआ था। वह एक अमेरिकी चिकित्सक और अंतरिक्ष यात्री है। बेकर ने नासा अंतरिक्ष यात्री कार्यालय की चिकित्सा शाखा में प्रमुख के रूप में कार्य किया। उनके माता-पिता का नाम मेल और क्लेयर शलमन था। उन्होंने अपनी स्कूल की पढाई १९७० में क्वींस में बेयसाइड हाई स्कूल पूरी की और १९७४ में बफेलो विश्वविद्यालय से भूविज्ञान में बैचलर ऑफ आर्ट्स की डिग्री हासिल की। उन्होंने अपनी डॉक्टरेट की डिग्री १९७८ में कॉर्नेल विश्वविद्यालय से हासिल की और १९९४ में पब्लिक हेल्थ में टेक्सास विश्वविद्यालय से सार्वजनिक स्वास्थ्य में मास्टर्स की डिग्री प्राप्त करके अपनी पढाई पूरी की।

बेकर ने लिंडन बी.जॉनसन स्पेस सेंटर में मेडिकल ऑफिसर के रूप में १९८१ में नासा में शामिल हुई। उसी वर्ष, उन्होंने ब्रूक्स एयर फोर्स बेस, सैन एंटोनियो, टेक्सास में एयर फोर्स एयरोस्पेस मेडिसिन कोर्स से स्नातक किया। उन्होंने अंतरिक्ष यात्री उम्मीदवार से पहले जॉनसन स्पेस सेंटर के फ्लाइट मेडिसिन क्लिनिक में चिकित्सक के रूप में कार्य किया था। मई १९८४ में एलेन नासा द्वारा चयनित की गयी और १९८५ में अंतरिक्ष यात्री बनी। तब से, उन्होंने स्पेस शटल कार्यक्रम और अंतरिक्ष स्टेशन के विकास के समर्थन में नासा में विभिन्न प्रकार की नौकरी की। वह १९९८ में एसटीएस -34 में १९९२ में एसटीएस -50, १९९५ में एसटीएस -71 एक मिशन विशेषज्ञ थी। और उन्होंने अंतरिक्ष में ६८६ घंटों तक का समय लॉग इन किया। वह अंतरिक्ष यात्री कार्यालय शिक्षा चिकित्सा शाखा की चीफ भी हैं। 
