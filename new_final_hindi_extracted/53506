दिल मिल गए

दिल मिल गए एक हिन्दी धारावाहिक है। यह स्टार वन पर २० अगस्त २००७ से २९ अक्टूबर २०१० तक ३ वर्षो तक चला।

यह कहानी संजीवनी नामक एक अस्पताल की है, जहाँ 5 डॉक्टर रिद्धिमा गुप्ता, अरमान मलिक, अंजलि गुप्ता, अतुल जोशी और सपना शाह अभ्यास करते हैं। रिद्धिमा और अरमान उन दोनों के अस्पताल में आने से पहले से ही एक दूसरे से अलग अलग कारण से झगड़ते रहते हैं। कुछ समय के बाद रिद्धिमा की बहन सपना की शादी हो जाती है और वह संजीवनी अस्पताल छोड़ देती है। उसके बाद वहाँ कुछ नए लोग आते हैं। जिसमें राहुल गरेवाल, मुस्कान चड्डा और निकिता मल्होत्रा होते हैं। राहुल और मुस्कान के परिवार वाले उन दोनों की शादी तय करते हैं, लेकिन वो दोनों ही नहीं मानते। लेकिन बाद में वो दोनों एक दूसरे से प्यार करने लगते हैं। रिद्धिमा और अरमान दोनों झगड़ते झगड़ते एक दूसरे से प्यार करने लगते हैं। दोनों की सगाई हो जाती है, लेकिन उसके बाद एक गोलीबारी में रिद्धिमा और अरमान को गोली लग जाती है। इसके बाद यह संस्करण समाप्त हो जाता है।
अगले संस्करण में डॉ सिद्धान्त मोदी, युवराज ओबेरॉय, नैना मेहता, तमन्ना पाटिल, जितेंद्र प्रसाद अस्पताल में आते हैं। युवराज और नैना एक दूसरे से प्यार करने लगते हैं और सिद्धान्त को तमन्ना से प्यार हो जाता है, लेकिन तमन्ना की शादी कहीं और हो जाती है। तभी रिद्धिमा अस्पताल में आती है, वह अब भी अरमान को याद करते रहती है और उदास रहती है। उसके पिता यह बात सिद्धान्त को बताते हैं। सिद्धान्त रिद्धिमा से प्यार करने लगता है और शादी कर लेता है। उन दोनों के शादी करने के बाद अरमान भी संजीवनी में वापस आ जाता है। सिद्धान्त रिद्धिमा को तलाक दे देता है, क्योंकि वह देखता है कि अब भी वह अरमान से प्यार करती है। लेकिन रिद्धिमा इसके बाद संजीवनी छोड़ के जाने लगती है। रिद्धिमा के पिता अरमान को समझाते हैं कि रिद्धिमा हमेशा से ही उससे ही प्यार करती रही है। इसके बाद अरमान उसे संजीवनी से निकलने से रोकने के लिए उसे खोजता है। जब वह नहीं मिलती तो वह एक फूटबाल के मैदान में पहुँचकर रोने लगता है। इसके बाद उसे एक गाना सुनाई देता है। जब वह देखता है तो वह रिद्धिमा होती है। इसके बाद वह दोनों अपने प्यार का इजहार करते हैं। इसके बाद यह कहानी समाप्त हो जाती है।


