वानुआ लेवु द्वीपसमूह

वानुआ लेवु द्वीपसमूह (Vanua Levu Group) प्रशांत महासागर में स्थित फ़िजी देश के उत्तरी भाग में विस्तृत एक द्वीपसमूह है। इसका नाम इसके सबसे बड़े द्वीप, वानुआ लेवु, पर पड़ा है, जो (विति लेवु के बाद) फ़िजी का दूसरा सबसे बड़ा द्वीप भी है। इस द्वीपसमूह का दूसरा सबसे बड़ा द्वीप तावेउनी है, जो फ़िजी का तीसरा सबसे बड़ा द्वीप है। वानुआ लेवु और तावेउनी के अलवा, इसमें लउथाला, मतान्गी, नामेना लाला, न्गामेआ, राम्बी, वोरोवोरो और यान्दुआ ताम्बु के द्वीप भी प्रमुख हैं। कुल मिलाकर इस द्वीपसमूह का क्षेत्रफल 6,199 वर्ग किमी (2,393 वर्ग मील) है और सन् 1996 की जनगणना में इसके द्वीपों पर 1,40,016 लोगों की आबादी गिनी गई थी।

