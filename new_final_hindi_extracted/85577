पुदुकोटै जिला

पुदुकोटै जिला, भारत के राज्य तमिलनाडु का एक जिला है जिसका मुख्यालय पुदुकोटै शहर है। पुदुकोटै को स्थानीय रूप से पुदुगई भी कहा जाता है।

इसके उत्तर तथा उत्तर पश्चिम में तिरुचिरापल्ली जिले की सीमा लगती है तो उत्तरपूर्व में तंजावुर जिला है। दक्षिण पूर्व में पाक जलडमरूमध्य है तो दक्षिण तथा दक्षिण पश्चिम मे रामानाथपुरम जिला। शिवगंगा जिले की सीमा पश्चिम की दिशा में है।

जिले का कुल क्षेत्रफल ४६६३ वर्गकिलोमीटर है तथा इसकी ३९ किलोमीटर लम्बी सामुद्रिक तटरेखा भी है जो पाक जलडमरूमध्य से लगी है।

जिले की संस्कृति तमिलनाडु की संस्कृति में विशेष स्थान रखती है। यहाँ के पारम्परिक फूस के घर तथा आभूषणों के परिधान जिले को एक अलग पहचान देते हैं। यह चेट्टिनाडु का एक अंग है।
