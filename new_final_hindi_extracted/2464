ऍप्सिलन सिगनाए तारा

ऍप्सिलन सिगनाए​, जिसका बायर नाम भी यही (ε Cygni या ε Cyg) है, हंस तारामंडल का एक तारा है। यह पृथ्वी से दिखने वाले सबसे रोशन तारों में से एक है। पृथ्वी से देखी गई इस तारे की चमक (सापेक्ष कान्तिमान) २.५ मैग्नीट्यूड है और यह हमसे लगभग ७२ प्रकाश वर्ष की दूरी पर स्थित है।

ऍप्सिलन सिगनाए तारे को "जीनाह" (Gienah) भी कहते हैं, जो अरबी भाषा के से आया है और जिसका अर्थ "पंख" है।

पृथ्वी से एक दिखने वाला ऍप्सिलन सिगनाए वास्तव में एक दोहरा तारा है। इसका मुख्य तारा K0 III श्रेणी का एक नारंगी दानव तारा है, जिसका द्रव्यमान हमारे सूरज के द्रव्यमान का २ से ४ गुना और व्यास (डायामीटर) हमारे सूरज के व्यास का १२ से १६ गुना है। इसकी तारे की निहित चमक (निरपेक्ष कान्तिमान) सूरज की ४० से ६० गुना है। यह एक ठंडा तारा है जिसका सतही तापमान केवल ४,६७५ कैल्विन है। इसका साथी तारा एक +१३ मैग्नीट्यूड का धुंधला सा तारा है (याद रहे कि मैग्नीट्यूड ऐसा उल्टा माप है जो कि जितना ज़्यादा हो चमक उतनी ही कम होती है)। यह एक M3 श्रेणी का तारा है।

