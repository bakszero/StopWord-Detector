ट्रफ़ैलगर कब्रिस्तान

ट्रफ़ैलगर कब्रिस्तान () ब्रिटिश प्रवासी शासित प्रदेश जिब्राल्टर में स्थित एक कब्रिस्तान है। पहले इसका नाम साउथपोर्ट डिच कब्रिस्तान () था। यह शहर की रक्षक दीवार के एकदम दक्षिण में भूमि के छोटे से टुकड़े पर बना हुआ है, जहाँ स्पेनी शासन के दौरान रक्षात्मक खाई थी। हालांकि इस कब्रिस्तान का नाम 21 अक्टूबर 1805 के दिन हुए ट्रफ़ैलगर के युद्ध पर रखा गया था परन्तु यहाँ युद्ध के केवल दो पीड़ितो को ही दफनाया गया है। बाकि की कब्रे मुख्यतः अन्य समुंद्री युद्धों में मारे गए सैनिकों और 1804 से 1814 के बीच जिब्राल्टर में महामारी का रूप ले चुके पीतज्वर में मरने वाले नागरिकों की हैं। इसके आलावा कई समाधि पत्थर सेंट जेगोस कब्रिस्तान और अलामिडा गार्डन्स से ट्रफ़ैलगर कब्रिस्तान में स्थान्तरित किए गए थे।

कब्रिस्तान को अब किसी शव को दफनाने के लिए प्रयोग में नहीं लाया जाता है तथा इसे कई वर्षों तक परित्यक्त रखा गया था परन्तु 1980 के दशक में इसकी बहाली की गई। वर्ष 1992 में ट्रफ़ैलगर के युद्ध से सम्बंधित एक विशेष स्मारक को कब्रिस्तान में लगाया गया। कब्रिस्तान ट्रफ़ैलगर दिवस के दिन आयोजित होने वाले वार्षिक संस्मारक समारोह आ आयोजन स्थल है। यह दिवस ट्रफ़ैलगर युद्ध की सालगिरह के सबसे नजदीक के रविवार को मनाया जाता है। ट्रफ़ैलगर कब्रिस्तान जिब्राल्टर हेरिटेज ट्रस्ट में सूचिबद्ध है।

ट्रफ़ैलगर कब्रिस्तान इबेरिया प्रायद्वीप के दक्षिणी सिरे पर स्थित ब्रिटिश प्रवासी शासित प्रदेश जिब्राल्टर में स्थित है। यह भूमि का त्रिकोणीय खंड है जिसकी सीमाएँ उत्तर में चार्ल्स पंचम दीवार, पूर्व में प्रिंस एडवर्ड्स सड़क और दक्षिण-पश्चिम में ट्रफ़ैलगर सड़क से बनी हुई हैं। प्रिंस एडवर्ड्स दरवाज़ा कब्रिस्तान के उत्तर-पूर्वी कोने पर स्थितहै तथा साउथपोर्ट दरवाज़े इसके उत्तर-पश्चिमी कोने पर हैं।

कब्रिस्तान शहर की पुरानी रक्षात्मक दीवारों के एकदम बहार निकलते ही है, जहाँ यह साउथपोर्ट डिच (साउथपोर्ट खाई) के अनुभाग का हिस्सा है। साउथपोर्ट खाई शहर के दक्षिणी बचाव गढ़ का भाग है। साउथपोर्ट डिच एक विशाल खाई थी चार्ल्स पंचम दीवार के दक्षिणी हिस्से में दक्षिण बैस्टियन से फ़्लैट बैस्टियन फ़ैली हुई थी। यह स्पेनी अभियंता लुईस ब्रावो डे अक्युना द्वारा 1627 में बनाए गए मानचित्र में दर्शाई गई थी था। यह मानचित्र अब ब्रिटिश संग्रहालय के पास है जिसमें इसे स्पेनिश भाषा के "फोसो" शाब्द के साथ अंकित किया गया है।

कब्रिस्तान का निर्माण साउथपोर्ट डिच कब्रिस्तान (साउथपोर्ट खाई कब्रिस्तान) के रूप में हुआ था। इसे ट्रफ़ैलगर के युद्ध से सात वर्ष पहले जून 1798 में प्रतिष्ठित किया गया था। एक दिवसीय ट्रफ़ैलगर का युद्ध 21 अक्टूबर 1805 के दिन लड़ा गया था। कभी-कभी कब्रिस्तान को इस से अपेक्षाकृत विशाल सेंट जेगोस कब्रिस्तान का हिस्सा माना जाता था, जो इसके नजदीक ही उत्तर में स्थित है तथा चार्ल्स पंचम दीवार की विपरीत दिशा में है। सेंट जेगोस कब्रिस्तान जिसे डैडमैंस कब्रिस्तान के नाम से भी जाना जाता है एक समय में जिब्राल्टर शहर की रक्षात्मक दीवारों के अंदर बना एकमात्र कब्रिस्तान था। 1932 में कई समाधि पत्थर सेंट जेगोस कब्रिस्तान और अलामिडा गार्डन्स से ट्रफ़ैलगर कब्रिस्तान में स्थान्तरित किए गए थे।

