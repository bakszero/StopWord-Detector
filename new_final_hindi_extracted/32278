अस्थिमृदुता

अस्थिमृदुता या 'ओस्टीयोमलेशिया' (Osteomalacia) व्यस्कों में हड्डी के मुलायम होने को कहते हैं। बच्चों में इस रोग को रिकेट्स कहते हैं। ये प्रायः विटामिन डी की कमी के कारण होता है।

इस रोग के होने पर अस्थियों में खनिजन (मिनरलाइजेशन) पर्याप्त मात्रा में नहीं होता। यह कंकाल तंत्र का गम्भीर रोग है जिसमें 
अस्थि ऊतकों में कैल्सियम तथा फॉस्फोरस का क्षय होने लगता है। चूंकि ये तत्व अस्थि के मूलभूत तत्व हैं, इसलिए उनकी कमी से अस्थियों की सामर्थ्य में कमी आ जाती है।

इस रोग के लक्षण अस्थिसुषिरता (osteoporosis) से मिलते-जुलते होते हैं। शरीर की कई अस्थियाँ अपने सही आकार में नहीं रह पातीं। इस कारण रोगी टेढ़ा-मेढ़ा होकर चलता है और जल्दी थकान होने लगती है।

वयस्कों में यह विटामिन D की कमी के कारण होता है। D की कमी के कारण आंतों में कैल्सियम तथा फास्फोरस के आयनों का ठीक तरह से अवशोषण नहीं हो पाता। 

कुछ मिरगी की दवाओं के सेवन से तथा मद्यपान से भी भी यह रोग होता है। 
