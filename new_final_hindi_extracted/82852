मूल कोड

अभिकलन (कम्प्युटिंग) के सन्दर्भ में, मानव द्वारा पढ़ने लायक प्रोग्रामिंग भाषा में, साधारण टेक्स्ट में लिखे कम्प्यूटर प्रोग्राम/प्रोग्रामों को मूल कोड (source code) कहते हैं। मूल कोड में टिप्पणियाँ (कमेन्ट) भी शामिल रहती हैं। मूल कोड का निर्माण कम्प्यूटर प्रोग्रामर करते हैं और उसमें कम्प्यूटर द्वार किए जाने वाले कार्य क्रम से बताए गये होते हैं। मूल कोड को असेम्बलर द्वारा या कम्पाइलर द्वारा बाइनरी मशीन कोड में बदला जाता है जिसे कम्प्यूटर समझ सकता है (जिसे कम्प्यूटर के हार्डवेयर द्वारा क्रियान्वित किया जा सकता है।) कुछ अन्य स्थितियों में मूल कोड को इन्टरप्रीट किया जाता है (कम्पाइल नहीं)।


