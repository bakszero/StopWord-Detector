पीलू मोदी

पीलू मोदी (Piloo Mody ; 14 नवम्बर 1926 - 29 जनवरी 1983), स्वतंत्र पार्टी के प्रमुख नेता थे। वे भारत में उदारवादी एवं मुक्त आर्थिक नीतियों के समर्थक थे। वे पारसी धर्म के मानने वाले थे। वे लोकसभा के सभासद भी रहे। उनके भाई रूसी मोदी, टाटा लोहा एवं इस्पात कम्पनी (टिस्को) के भूतपूर्व अध्यक्ष थे। आपातकाल (भारत) के समय सन् १९७५ में इन्दिरा गांधी ने उन्हें मीसा के अन्तर्गत गिरफ्तार करवा लिया था।

पीलू मोदी की आरम्भिक शिक्षा देहरादून के दून स्कूल में हुई। उनकी उच्चतर शिक्षा बर्कली के कैलिफोर्निया विश्वविद्यालय में हुई जहाँ उन्होने वास्तुकला (आर्किटेक्चर) में अध्ययन किया। वे जुल्फिकार अली भुट्टो के नजदीकी मित्र थे एवं उनकी याद में प्रसिद्ध पुस्तक "जुल्फी माय फ्रेंड" (Zulfy my Friend) लिखा।

