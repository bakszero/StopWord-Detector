पुनाखा जिला

पुनाखा जिला भूटान के 20 जिलों में से एक है। पुनाखा नगर में जिले का मुख्यालय है। द्ज़ोंग्ख भाषा यहां की मुख्य भाषा है जो प्रशासन और आम जनता की बोलचाल की भी भाषा है। थिम्फू जिला , गास जिला , और वांगडुई फोडरंग जिला सीमावर्ती जिले हैं। द्ज़ोंग्ख( Dzongkha) भूटान की राष्ट्रीय भाषा है। वर्ष १९६४ तक पुनाखा भूटान की राजधानी थी। 
पंगटंग देचेन फोतरंग द्ज़ोंग (Pungtang Dechen Photrang Dzong )पुनाखा जिले का प्रशासनिक केंद्र है। 
पंगटंग देचेन फोतरंग द्ज़ोंग पुनाखा (Pungtang Dechen Photrang Dzong )धार्मिक केंद्र भी है। शीतकाल में केंद्रीय भिक्षु संस्था का यहां मुख्य आवास रहता है। भूटान देश के संस्थापक शबदरुंग नगवांग नामग्याल थे। इनका पार्थिव शरीर इस द्ज़ोंग के एक कक्ष में रखा हुआ है। वर्ष 1680 से यहां दर्शनार्थियों की भीड़ लगी रहती है। नगवांग नामग्याल के समय पुनाखा भूटान की राजधानी थी। पुनाखा द्ज़ोंग भूटान की ऐतिहासिक इमारतों में प्रमुख है। 17 वीं शताब्दी में शबदरुंग नग्वांग नामग्याल ने इस द्ज़ोंग का निर्माण कराया था। 
प्रशासन के लिए पुनाखा जिले को निम्न ११ ब्लॉकों में विभक्त कर दिया गया है।
