जीनिवीव नाजी

जीनिवीव नाजी, (3 मई, 1979 को बाइसे, इमो प्रदेश, नाइजीरिया में जन्म), एक नाइजीरियाई अभिनेत्री हैं। उन्होंने 2005 में सर्वश्रेष्ठ अभिनेत्री के लिए अफ़्रीकी मूवी एकेडमी पुरस्कार जीता था।

जेनवीव नाजी नाइजीरिया की वित्तीय राजधानी, लेगोस, में बड़ी हुई। वो आठ संतानों में से चौथी थीं, एवं उनका पालन पोषण एक मध्यमवर्गीय वातावरण में हुआ। उनके पिता एक इंजीनियर थे एवं उनकी माँ एक अध्यापिका थीं। याबा के मेथोडिस्ट गर्ल्स कॉलेज में शिक्षा प्राप्त करने के बाद वो लेगोस विश्वविद्यालय गई। जब जेनवीव विश्वविद्यालय में थीं, तब उन्होंने अनेक नॉलीवुड परियोजनाओं में अभिनय करने के लिए ऑडीशन देने प्रारंभ किए।

जेनवीव ने 8 वर्ष की आयु में एक बाल अभिनेत्री के रूप में अपना अभिनय कैरियर उस समय के के एक लोकप्रिय दूरदर्शन सोप ओपेरा, रिपल्स, में प्रारंभ किया। वो अनेक कॉमर्शियलों में भी फ़ीचर की गईं जिनमें से कुछ हैं - प्रोंटो बीवरेज एवं ओमो डिटरजेंट। 

1998 में, 19 वर्ष की आयु में, चलचित्र "मोस्ट वॉण्टेड" के साथ वो विकासशील नाइजीरियाई चलचित्र उद्योग में परिचित कराई गईं।

उनके अगले चलचित्रों में लास्ट पार्टी, मार्क ऑफ़ द बीस्ट एवं इजेले सम्मिलित हैं।
जेनवीव ने अपने कार्य के लिए अनेक पुरस्कारों को प्राप्त किया है, जिनमें सम्मिलित हैं - 2001 सिटी पीपल एवार्ड्स में वर्ष की सर्वश्रेष्ठ अभिनेत्री के लिए नामांकित होना एवं 2005 में अफ़्रीकन मूवी एकेडमी एवार्ड्स (ए एम ए ए) में सर्वश्रेष्ठ अभिनेत्री का प्रथम सम्मान प्राप्त करना।
2004 में उन्होंने घानाईयन रिकॉर्ड लेबल के साथ एक रिकॉर्डिंग ठेके पर हस्ताक्षर किए एवं एक अलबम प्रकाशित किया। 2004 में ही, उन्होंने पोशाकों की एक पंक्ति, “सेंट जेनवीव" का प्रक्षेपण किया, जो अपनी आय का कुछ प्रतिशत दान में देता है।

