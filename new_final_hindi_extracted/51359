दिनेश चन्द्र गुप्त

दिनेश चन्द्र गुप्त (6 दिसम्बर 1911 – 7 जुलाई 1931) भारत के क्रान्तिकारी थे जिन्होने भारत पर ब्रितानी उपनिवेश के विरुद्ध संघर्ष किया। दिनेश गुप्त का जन्म बंगाल के मुंशीगंज जिले के जोशोलांग गाँव में हुआ था जो अब बांग्लादेश में है। ८ दिसम्बर १९३० को यूरोपियन वेश में तीन युवा क्रांतिकारी दिनेश चन्द्र गुप्त, विनय बसु और बादल गुप्ता कोलकाता की राइटर्स बिल्डिंग में प्रवेश कर गए और जेलों में भारतीय कैदियों के साथ अमानवीय व्यवहार करने वाले इन्स्पेक्टर जनरल ऑफ़ प्रिजन एन.एस. सिप्सन को मार गिराया।

