पलन्द्री

पलन्द्री आज़ाद कश्मीर के सुधनोती ज़िला में स्थित एक छोटा-सा शहर है जो उस ज़िले की प्रशासनिक राजधानी भी है। यह पहले पुंछ ज़िले में हुआ करता था लेकिन जब १९९५ में वह जिला बंटा और सुधनोती ज़िला बना तो यह उस ज़िले की राजधानी बन गया। यहाँ एक सैनिक कॉलिज है जिसका नाम ज़ुल्फ़िकार अली भुट्टो पर रखा गया है।

इस शहर के आसपास बहुत पहाड़ियाँ हैं। तापमान सर्दियों में -५ °सेंटीग्रेड से लेकर गर्मियों में +३५ °सेंटीग्रेड तक रहता है। आसपास की पहाड़ियों में सर्दियों में बर्फ़ पड़ती है। यहाँ ऐतिहासिक इमारतें और क़िलें स्थित हैं। शहर में सुधन समुदाय का ज़ोर है और अधिकतर लोग पंजाबी व पहाड़ी बोलते हैं।


