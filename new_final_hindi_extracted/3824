हेल्गोलैंड

हेल्गोलैंड (जर्मन: Helgoland), उत्तरी सागर में स्थित एक छोटा सा जर्मन द्वीपसमूह है। दो द्वीपों का यह समूह जर्मनी के सागरतट से उत्तर की ओर ४६ किमी की दूरी पर स्थित है। 

पूर्व में डैनिश और ब्रिटिश के कब्जे़ में रहा यह द्वीपसमूह (जनसंख्या: 1127) उत्तरी सागर के दक्षिण पूर्वी कोने में हेल्गोलैंड खलीज (जर्मनी की खाड़ी का एक हिस्सा) में पड़ता है। यह जर्मनी का एकमात्र ऐसा द्वीपसमूह है जो मुख्य भूमि से सन्निकट नहीं है और यहां तक पहुँचने के लिए एल्बे नदी के मुहाने पर स्थित कक्सहैवन से लगभग तीन घंटे का सफर नौका से करना पड़ता है।
