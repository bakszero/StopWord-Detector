इंदिरा गांधी राष्ट्रीय जनजातीय विश्वविद्यालय

इंदिरा गांधी राष्ट्रीय जनजातीय विश्वविद्यालय, को अमरकंटक, अनूपपुर जिले, मध्य प्रदेश, भारत में स्थापित किया गया हैं इसे  भारत सरकार द्वारा इंदिरा गांधी राष्ट्रीय जनजातीय विश्वविद्यालय अधिनियम, 2007 के अंतर्गत बनाया गया हैं। 

विश्वविद्यालय का क्षेत्राधिकार पूरे देश में फैल रहा है, अतः विश्वविद्यालय के अधिनियम के तहत जनजातीय वाले राज्यों में भी एक केंद्र खोलने के लिए प्रस्ताव पारित किया गया हैं। तदनुसार, 
9 सितंबर 2009 को मणिपुर में विश्वविद्यालय का प्रथम क्षेत्रीय परिसर को खोला गया। जिसका उद्घाटन कुलपति प्रो. सी.डी. सिंह द्वारा किया गया। विश्वविद्यालय के स्नातकोत्तर पाठ्यक्रमों में राजनीतिक विज्ञान और मानव अधिकार, समाजशास्त्र और सामाजिक मानवविज्ञान, सामाजिक कार्य, जनजातीय अध्ययन और शारीरिक शिक्षा को सम्मलित किया गया है। विश्वविद्यालय 2017 से कम्प्यूटर साइंस में भी स्नातकोत्तर पाठ्यक्रम शुरू कर रहा है।


