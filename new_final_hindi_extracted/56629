गया प्रसाद कटियार

गया प्रसाद कटियार (१९०१ - १० फरवरी १९९३) भारत के स्वतन्त्रता सेनानी एवं क्रान्तिकारी थे। 

गया प्रसाद कटियार का जन्म उत्तर प्रदेश के जगदीशपुर में हुआ था। १९२५ में वे हिन्दुस्तान रिपब्लिकन ऐसोसिएशन में सम्मिलित हो गये। इस प्रकार वे चन्द्रशेखर आजाद और भगत सिंह के सम्पर्क में आ गये। बाद में उन्होने लाहौर षडयन्त्र में भाग लिया जिसके लिये उन्हें १९२९ में सहारनपुर से गिरफ्तार कर लिया गया। लाहौर की जेल में उन्होने अन्य बन्दियों के साथ भूख हड़ताल की। बाद में उन्हें अण्डमान की सेलुलर जेल ले जाया गया। वहाँ भी उन्होने भूख हड़ताल किया। १९३७ में वहाँ से छोड़ दिया गया किन्तु ब्रिटिश शासन के विरुद्ध उनकी गतिविधियों के लिये उन्हें फिर पकड़ लिया गया और सेल्युलर जेल भेज दिया गया। १९४६ में वे मुक्त किये गये।

