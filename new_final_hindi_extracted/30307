वुल्फ (गैलापागोस)

गैलापागोस द्वीपसमूह के द्वीप वुल्फ (पुराना अंग्रेजी नाम वेनमैन) का नाम जर्मन भूविज्ञानी थियोडोर वुल्फ के नाम पर रखा गया था। द्वीप का क्षेत्रफल 1.3 वर्ग किलोमीटर (0.5 वर्ग मील) और अधिकतम ऊंचाई 253 मीटर (830 फुट) है। यहाँ फर सील, फ्रिगेट पक्षी, नकाबपोश और लाल पैरों वाला बूबी पक्षी, हाँगर, समुद्री गोह, व्हेल, डॉल्फिन और अबाबील-पुच्छ गल को देखा जा सकता है। यहाँ का सबसे प्रसिद्ध निवासी पिशाच तूती है जो केवल इस द्वीप पर पाया जाता है। पिशाच तूती का आहार आंशिक रूप से अन्य पक्षियों रक्त है जिसे वो इन पक्षियों को अपनी चोंच से प्रहार से घायल करके पीता है।
