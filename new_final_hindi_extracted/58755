स्वतंत्र २०१४

स्वतंत्र २०१४ निःशुल्क एवं मुक्त स्रोत सॉफ़्टवेयर हेतु अन्तर्राष्ट्रीय केन्द्र ("इंटरनेश्नल सेण्टर फ़ॉर फ़्री एण्ड ओपन सोर्स सॉफ़्टवेयर"(ICFOSS)) द्वारा आयोजित किया गया पाँचवाँ अन्तर्राष्ट्रीय मुक्त सॉफ़्टवेयर सम्मेलन था। ICFOSS केरल सरकार द्वारा स्थापित किया गया एक स्वायत्त संगठन है जो निःशुल्क एवं मुक्त-स्रोत सॉफ़्टवेयरों के प्रसार के लिए बनाया गया है। यह सम्मेलन १८-२० दिसम्बर, २०१४ को केरल राज्य की राजधानी, तिरुवनन्तपुरम में आयोजित किया गया था। इसके आयोजन में फ़्री सॉफ़्टवेयर फ़ाउण्डेशन ऑफ़ इंडिया, सेंटर फ़ॉर इंटरनेट एंड सोसाइटी (इंडिया), सॉफ़्टवेयर फ़्रीडम लॉ सेंटर (इण्डिया) एवं स्वतंत्र मलयालम कम्प्यूटिंग आदि संगठनों ने सहयोग दिया था।

