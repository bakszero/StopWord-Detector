परकार तारामंडल

परकार या सरसिनस (अंग्रेज़ी: Circinus) खगोलीय गोले के दक्षिणी भाग में स्थित एक छोटा-सा तारामंडल है। इसकी परिभाषा १८वी सदी में की गई थी। अंतर्राष्ट्रीय खगोलीय संघ द्वारा जारी की गई ८८ तारामंडलों की सूची में भी यह शामिल है।

लातिनी भाषा में "सरसिनस" का अर्थ "कम्पास" (compass) होता है, यानि वह यंत्र जिस से काग़ज़ पर वृत्त (चक्र) बनाए जाते हैं और जिसे हिंदी में "परकार" बुलाया जाता है।

परकार तारामंडल में ९ तारें हैं जिन्हें बायर नाम दिए जा चुके हैं, जिनमें से अगस्त २०११ तक एक के इर्द-गिर्द ग़ैर-सौरीय ग्रह परिक्रमा करता हुआ पाया गया था। इस तारामंडल के सब से रोशन तारे, अल्फ़ा सरसिनाए (α Cir) और बेटा सरसिनाए (β Cir), दोनों द्वितारे हैं।

