किशनगढ़, अजमेर

किशनगढ़ भारतीय राज्य राजस्थान के अजमेर जिले का एक नगर है। यह अजमेर से १८ मील उत्तर-पश्चिम में स्थित है। यह नगर राष्ट्रीय राजमार्ग ८ पर स्थित है।

किशनगढ़ चित्रकला यहीं से जन्मी। इस चित्रकला में 'बनी-ठनी' नामक एक दरबारी का सुन्दर चित्रण है। वर्तमान समय में यह राजस्थान की 'मार्बल नगरी' के नाम से विख्यात है।

2001 की जनगणना के अनुसार किशनगढ़ की कुल जनसंख्या 116,156 थी जिसमें 53% पुरुष एवं 47% महिलाएँ शामिल थीं। किशनगढ़ की औसत साक्षरता दर 62% थी जो राष्ट्रीय औसत 59.5% से अधिक थी।
2011 की जनगणना के अनुसार किशनगढ़ की जनसंख्या १,५४,८८६ है।
