अमर उजाला

अमर उजाला हिन्दी का एक प्रमुख दैनिक समाचार पत्र है। इसका प्रारम्भ पश्चिमी उत्तर प्रदेश के एक शहर आगरा से १८ अप्रैल सन १९४८ को हुआ था।

यह समाचार पत्र उत्तर भारत के अनेक नगरों सें प्रकाशित होता हैं। सम्प्रति यह उत्तर प्रदेश, उत्तरांचल, पंजाब, चण्डीगढ, हरियाणा, हिमाचल प्रदेश, दिल्ली व जम्मू कश्मीर से प्रकाशित होता है।

सन् १९४८ में डोरीलाल अग्रवाल तथा मुरारीलाल माहेश्वरी ने आगरा से `अमर-उजाला' का प्रकाशन प्रारंम्भ किया। १९६७ में इसका बरेली संस्करण भी शुरु हुआ। वह पश्चिमी उत्तरप्रदेश के आगरा, बुलन्द शहर, अलीगढ़, मथुरा, बरेली आदि जिलों का लोकप्रिय पत्र है। ११ दिसम्बर १९६८ से `अमर उजाला' मेरठ से भी प्रकाशित होने लगा है।

`अमर उजाला' (आगरा) के प्रबन्ध सम्पादक अनिल कुमार अग्रवाल तथा स्थानीय सम्पादक अजय कुमार अग्रवाल हैं। पश्चिमी उत्तरप्रदेश के प्रमुख जिलों में सबसे अधिक लोकप्रिय पत्र `अमर उजाला' ही है। साज-सज्जा, समाचार प्रस्तुतीकरण, समाचार लेखन बहुत ही सुन्दर है।

