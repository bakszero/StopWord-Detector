वुज़

वुज़ (पूर्वकालिक नाम अज्युरियस) बिट टोरेंट प्रोटोकॉल का प्रयोग करते हुए फाइलों को स्थानांतरित करने के लिए प्रयुक्त बिटटोरेंट क्लायंट है। वुज़ जावा (Java) में बना है और अज्युरियस इंजन का उपयोग करता है। .टोरेंट अज्युरियस प्रयोगकर्ताओं को फाइलों से जुड़े डेटा को डाउनलोड करने के अतिरिक्त मौलिक डीवीडी (DVD) तथा एचडी (HD) गुणवत्ता वाली वीडियो सामग्री को देखने, प्रकाशित करने तथा बांटने की सुविधा भी प्रदान करता है। सामग्री को चैनलों के माध्यम से प्रस्तुत किया जाता है तथा टीवी कार्यक्रम, संगीत वीडियो, मूवी, वीडियो गेम एवं अन्य श्रेणियों में विभाजित किया जाता है। इसके अतिरिक्त, यदि उपयोगकर्ता अपनी मौलिक सामग्री प्रकाशित करना पसंद करें, तो वे इस से पैसे भी कमा सकते हैं।

अज्युरियस को सर्वप्रथम जून 2003 में SourceForge.net पर जारी किया गया, इसका मुख्य उद्देश्य स्टेंडर्ड विजेट टूलकिट के साथ एक्लिप्स का परीक्षण करना था। बाद में यह सबसे लोकप्रिय बिटटोरेंट क्लायंट बन गया। अज्युरियस सॉफ्टवेयर को जीएनयू सार्वजनिक लाईसेंस (GNU) के तहत जारी किया गया था तथा यह फ्रीवेयर ही बना रहा. हालांकि, नए संस्करणों में जोड़ा गया वुज़ सॉफ्टवेयर स्वामित्व वाला है तथा प्रयोगकर्ताओं को बिटटोरेंट क्लायंट को संस्थापित (इंस्टाल) करते समय अधिक प्रतिबंधात्मक शर्तों को स्वीकार करना पड़ता है। 

अज्युरियस निम्नलिखित अज्युरियस प्लेटफार्म विशिष्टताओं को प्रदर्शित करता है:

अज्युरियस निम्नलिखित क्रॉस-इंटरफेस विशिष्टतायें भी दर्शाता है:


3.0 संस्करण के बाद से ही, वुज़ सामग्री को बढ़ावा देने के लिए अज्युरियस में वुज़ इंटरफेस का प्रयोग किया जाने लगा. यहां, वुज़ नेटवर्क पर आप मीडिया ब्राउज़ सकते हैं, दोस्तों के साथ टोरेंट बांट सकते हैं तथा चैट कर सकते हैं। क्लासिक यूआई का सब कुछ अभी भी उपलब्ध है, हालांकि यह सब वुज़ इंटरफ़ेस के नीचे छिपा हुआ है (नीचे देखें). वुज़ नेटवर्क पर किसी सामग्री तक पहुंचने के लिए वुज़ को एक पंजीकृत एकाउंट की आवश्यकता होती है।

पिछले संस्करणों से उन्नत (अपग्रेड) करने वाले उपयोगकर्ताओं को क्लासिक इंटरफेस स्वतः प्राप्त हो जाता है। जो प्रयोगकर्ता पहली बार वुज़ संस्थापित (इंस्टाल) कर रहे हों अथवा पुनः-संस्थापित कर रहे हों, उनके लिए वुज़ पर्त को अनदेखा करना संभव है तथा ऐसा करने के लिए उन्हें टूल्स>ऑप्शंस>इंटरफेस>स्टार्ट पर जाकर वुज़ यूआई (VUZE UI) चूज़र से "क्लासिक इंटर फेस" चुनना होगा.

क्लासिक इंटरफेस व मुख्य इंटरफेस के बीच ध्यान आकर्षित करने वाले मुख्य अंतर उनके हेडर व फुटर हैं। इसके अतिरिक्त, वुज़ नेटवर्क की सुविधाएं अनुपलब्ध हैं।

क्लासिक अथवा उन्नत इंटरफेस के साथ फ़ाइल डाउनलोड करते समय प्रयोगकर्ता कई प्रकार के आंकड़ों को देख सकता है जिनमे शामिल हैं:


"उन्नत" इंटरफेस क्लासिक और मुख्य इंटरफेस की सुविधाओं को जोड़ता है। विशिष्ट अंतरों में हेडर व फुटर में परिवर्तन, तथा वुज़ नेटवर्क लेयर का संरक्षण शामिल है। इसे यूआई (UI) चूज़र के माध्यम से अथवा वुज़/मुख्य यूआई (UI) में एडवांस्ड पर क्लिक करके बदला जा सकता है।

अज्युरियस विविध प्लगिन्स की श्रृंखला भी प्रस्तुत करता है, जिनमें शामिल हैं (परन्तु इन तक ही सीमित नहीं हैं):


सम्पूर्ण सूची यहां देखी जा सकती है

अज्युरियस को सर्वप्रथम SourceForge.net पर जून 2003 में जारी किया गया था। नीले जहरीले डार्ट मेंढक ("डेनब्रोब्रेट्स अज्युरियस") को इसका प्रतीक चिन्ह बनाया गया तथा सह-निर्माता टाईलर पिचफोर्ड ने इसका नाम रखा. इस चुनाव के पीछे ज़हरीले डार्ट मेंढ़कों के लैटिन नाम का प्रयोग उसकी विकासशील परियोजनाओं के कूटनाम के रूप में किया जाना था।

अज्युरियस इंक. का गठन करने वाले मूल निर्माताओं (डेवलपर्स) के समूह द्वारा क्लायंट को एक "सामाजिक" क्लायंट का रूप देने के लिए 2006 में "वुज़" का विमोचन किया गया था, जिसके शीघ्र बाद ही इसका नाम बदल कर वुज़ इंक. हो गया। बीटा काल के दौरान अज्युरियस के एक वुज़-मुक्त वर्ज़न को वुज़ के साथ ही विमोचित किया गया। इनकी रिलीजों में संस्करण संख्या 3.0 का प्रयोग किया गया जबकि वुज़-मुक्त संस्करणों को 2.5 की संस्करण संख्या दी गयीं. इसी के कारण इस बदलाव की पहली प्रतिक्रिया भ्रम के रूप में हुई. इसके अलावा, कुछ डेवलपर्स ने क्लायंट को पूरी तरह बदले जाने के विचार का किया। एक अज्ञात संस्करण के साथ शुरू हुए वुज़ को अज्युरियस के साथ मिला दिया गया। इसके तुरंत बाद, द पाइरेट बे पर रूपांतरित संस्करण "नो-वुज़" (NoVuze) जारी किया गया, तथा सितम्बर 15 तक 3.1.1.0 तक संस्करण उपलब्ध थे। 16 जून 2008 को अज्युरियस/वुज़ डेवलपर्स ने अज्युरियस नाम वाले संस्करणों को जारी करना बंद कर दिया तथा नाम का यह परिवर्तन 3.1 संस्करण के साथ पूरा हुआ। हालांकि, क्लायंट इंजन अज्युरियस के रूप में अपरिवर्तित ही रहा.

2.5.0.4 संस्करण तक अज्युरियस का वितरण जीएनयू (GNU) सामान्य पब्लिक लाइसेंस (जीपीएल (GPL)) के अंतर्गत किया गया; परन्तु संस्करण 3 के वितरण के समय से संस्थापन (इन्स्टालेशन) पर प्रस्तुत लाइसेंस परिवर्तित हो गया। हालांकि अब भी यह कहा जाता है कि "अज्युरियस एप्लीकेशन" जीपीएल के अंतर्गत उपलब्ध है, परन्तु संस्थापन (इन्स्टालेशन) पूर्ण करने के लिए प्रयोगकर्ता को "वुज़ प्लेटफार्म" की शर्तों को स्वीकार करना पड़ता है जिसमें प्रयोग की बंदिशें, विपरीत-अभियांत्रिकी (रिवर्स इंजीनियरिंग) तथा सब-लाइसेंसिंग पर रोक शामिल है। अन्य कई सामान्य लाइसेंसों की तरह अज्युरियस के लाइसेंस में भी "18 वर्ष से कम आयु वालों" द्वारा प्रयोग वर्जित है।
कथित तौर पर, टीओएस (TOS) केवल vuze.com वेबसाईट पर ही लागू होता है, सॉफ्टवेयर पर नहीं, हालांकि वास्तविक टीओएस एप्लीकेशन को प्लेटफॉर्म के भाग में ही शामिल रखता है।

मई 2009 में, वुज़ ने सीडो नामक कंपनी के सहयोग से एक पोर्टेबल संस्करण बनाया जिसका नाम वुज़ टू गो है; हालांकि, यह पोर्टेबल संस्करण मुफ्त नहीं है।

सॉफ्टपीडिया द्वारा वुज़ एक एडवेयर के रूप में वर्गीकृत है, ऐसा वेब ब्राउज़र्स के लिए वुज़ टूलबार होने की वजह से है। यह टूलबार एक ऐच्छिक भाग के रूप में है और प्रोग्राम के परिचालन के लिए आवश्यक नहीं है। यदि प्रयोगकर्ता द्वारा इसे संस्थापित (इंस्टाल) भी कर लिया जाये तब भी चाहे जाने पर इसे किसी भी समय हटाया जा सकता है।

सीनेट (CNET) के अनुसार वुज़ "फूला हुआ परन्तु अच्छा" है और इसके बावजूद संपादक की रेटिंग में इसे परिपूर्ण यानी 5 में से 5 सितारे मिलते हैं।

कथित तौर पर गलत आंकड़े दिखाने के कारण और अक्सर अनुपात का धोखा पैदा करने हेतु प्रयोगकर्ताओं द्वारा परिवर्तित संस्करण प्रयोग किये जाने के कारण, व्यक्तिगत ट्रैकरों द्वारा वुज़ को अक्सर नापसंद किया जाता है। फ़रवरी 2010 में दो सबसे बड़े संगीत ट्रैकरों द्वारा अपने सदस्यों द्वारा वुज़ का प्रयोग किये जाने पर रोक लगा दी गयी थी। यह अनिश्चित है कि दूसरे भी ऐसा ही करेंगे या नहीं.

वुज़ में टोर (दी ओनियन रूटर), जो कि अज्ञात नेटवर्क है, को प्रयोग किये जाने की क्षमता अन्तर्निहित है। ओनियन रूटर को स्वयंसेवकों द्वारा चलाया जाता है जो अपने खर्चे पर बैंडविथ का प्रयोग करते हैं। बिटटोरेंट प्रोटोकोल द्वारा अत्यधिक बैंडविथ खर्च किये जाने के कारण, टोर समुदाय के सदस्यों द्वारा टोर नेटवर्क पर बिटटोरेंट स्थानांतरण को अशिष्ट तथा अनुचित माना जाता है। टोर निकास नीति मानक बिटटोरेंट पोर्टों को डिफ़ॉल्ट रूप से अवरोधित कर देती है।


