वीर बहादुर सिंह पूर्वांचल विश्वविद्यालय

वीर बहादुर सिंह पूर्वांचल विश्वविद्यालय उत्तर प्रदेश के जौनपुर में स्थित विश्वविद्यालय है। पहले इसे केवल पूर्वांचल विश्वविद्यालय के नाम से जाना जाता था। इसकी स्थापना १९८७ में हुई। इस विश्वविद्यालय का नाम उत्तर प्रदेश के पूर्व मुख्यमंत्री बीर बहादुर सिंह के नाम पर रखा गया है। 

आरम्भ में ६९ महाविद्यालय इस विश्वविद्यालय से सम्बद्ध थे। वर्तमान समय में ४७० से अधिक महाविद्यालय इससे सम्बद्ध हैं। २०१३-१४ में पूर्वी उत्तर प्रदेश के १२ जिलों के ५ लाख से अधिक छात्रों ने इसमें प्रवेश लिया।

