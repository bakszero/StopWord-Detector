दरख़ान-ऊल प्रांत

दरख़ान-ऊल () मंगोलिया के उत्तरी भाग में स्थित उस देश का एक अइमग (यानि प्रांत) है। यह पूरी तरह सेलेंगे प्रांत से घिर हुआ है और १९९४ तक उसी प्रांत का हिस्सा हुआ करता था। राष्ट्रीय राजधानी ऊलानबातर के बाद यह देश का दूसरा सबसे बड़ा ओद्योगिक केन्द्र है।

'दरख़ान-ऊल' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है। मंगोल भाषा में 'दरख़ान' का अर्थ 'पवित्र' और 'ऊल' का अर्थ 'पर्वत' होता है, यानि प्रांत के नाम का मतलब 'पवित्र पर्वत' है।

