सुधा कार संग्रहालय

सुधा कार संग्रहालय हैदराबाद, भारत में स्थित एक मोटर-गाड़ी संबंधी संग्रहालय हैं। यह संग्रहालय असाधारण गाड़ीयाँ प्रदर्शित करता है जो रोजमर्रा की वस्तुओं के समान दिखती हैं। ये गाड़ीयाँ सुधाकर यादव द्वारा हाथ से बनाई गईं हैं, जो उन्हें विद्यालय में अपने शौक के रूप में शुरू किया और २०१० में यह समर्पित संग्रहालय खोला।

सुधाकर यादव को बचपन से मोटर गाड़ीयाँ और यांत्रो के प्रति आकर्षण था। उन्होंने १४ साल की उम्र में कूड़े से आवश्यक सामान एकत्रित करके अपनी पहली गाड़ी बनाई थी। उसका नाम २००५ में गिनीज़ वर्ल्ड रिकॉर्ड्स में सबसे बड़ी ट्राइसाइकल बनाने के लिए दर्ज था। यह ट्राइसाइकल १ जुलाई २००५ को उनहोने हैदराबाद में चलाई, जिसकी कुल ऊंचाई १२॰६७ मीटर (४१॰६ फीट) थी। ट्राइसिकल के पहिए का व्यास ५॰१८ मीटर (१७ फीट) था और लंबाई ११॰३७ मीटर (३७॰३ फीट) थी। यादव और उनका यह संग्रहालय लिम्का बुक ऑफ़ रिकार्ड्स में दर्ज है और धारावाहिक "रिप्लेयस बिलीव इट और नॉट!" पे भी दिखाया गया हैं। 

संग्रहालय मे प्रदर्शीत सभी गाड़ियों के साथ उनकी जानकारी लिखी है। इसमे उसका निर्माण समय और अधिकतम गति का उल्लेख है। इस संग्रहालय में दुनिया की सबसे छोटी डबल डेकर बस है, जो १० लोगों को समायोजित कर सकती हैं। छोटे आकार में बारह अलग-अलग मोटर साईकिल प्रदर्शित हैं जिनमें से ३३ सेंटिमीटर (१३ इंच) की ऊंचाई की सबसे छोटी मोटर साईकिल है जो ३० किलोमीटर प्रति घंटे (१९ मील प्रति घंटे) की रफ्तार से चल सकती है। 

यादव बताते हैं कि कुछ गाड़ीयाँ विशेष अवसरों को ध्यान में रखते हुए बनाई हैं। जैसे कि अन्तरराष्ट्रीय महिला दिवस के लिए उन्होंने एक कार को एक पर्स और ऊंची एड़ी के जनाना जूते के रुप में बनाया था जिसे ६ सीसी इंजन द्वारा संचालित किया गया था। बाल दिवस के लिए उन्होंने एक कलम, पेंसिल और पेंसिल शापनर पर आधारित गाड़ीयो की रूप-रेखा बनाई थी। विश्व एड्स दिवस को मनाने के लिए एक कंडोम के आकार की गाडी का अनावरण किया गया था।

उनके घर मे बनी गाड़ियों के निर्माण की लागत पाउण्ड स्टर्लिंग १,०००-१,८०० (रू ८५,००० - रू १,५०,०००) के आसपास होता है; लेकिन ये बिक्री के लिए नहीं हैं। गाड़ीयाँ अक्सर सड़क पर प्रस्तुत की जाती हैं ताकि संग्रहालय के बाहर लोग उन्हें चलते हुए देख सके।

