स्वामी ब्रह्मानन्द

स्वामी ब्रह्मानन्द (21 जनवरी 1863 - 10 अप्रैल 1922) रामकृष्ण मिशन के प्रथम संघाध्यक्ष थे। उनका पूर्वाश्रम नाम 'राखाल चन्द्र घोष' था। रामकृष्ण परमहंस ने उन्हें मानस-पुत्र के रूप में ग्रहण किया। भक्त मंडली में वे 'राजा महाराज' के नाम से जाने जाते हैं।

स्वामी ब्रह्मानन्द का जन्म 21 जनवरी,1863 को कोलकाता के निकट स्थित शिकरा नामक ग्राम में हुआ। उनका पूर्व नाम था राखालचन्द्र घोष। पिता आनन्द मोहन घोष के वे बड़े बेटे थे। किशोर उम्र में ही उनका विवाह करवा दिया गया था।

बारह वर्ष की उम्र में उच्चशिक्षा के लिए वे कोलकाता आये। यहीँ पर उनकी मित्रता नरेन्द्रनाथ से हुआ।
प्रेमघनविग्रह श्रीरामकृष्ण के आकर्षण से उनका आगमन दक्षिणेश्वर में हुआ था।श्रीरामकृष्ण ने राखाल को अपना मानस पुत्र के रूप में ग्रहण किये थे।




