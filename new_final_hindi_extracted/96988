पराग रंग झरने दो

पुस्तक के कुछ अंश

"फल की डोरी से ही, दुःख-दर्द बँधे होते हैं।

कर्म निष्काम हो ! इच्छा को ढुलक जाने दो"

"ब्रह्म सर्वत्र है, मंदिर में ही नहीं रहता

मन में मंदिर को बसा लो ! तो मेरे साथ चलो।"

"नित जलाये नहीं दीप सद्भाव के,

तम का अजगर, बसेरा निगल जायेगा।"

"मंदिर की घंटियाँ-अजान साथ न हुए,

कैसे लिखें भविष्य, हमें सोचना होगा।"

"कर्म निष्काम करो ! दुनिया से डरते क्यों हो ?

कर्म पूजा है, तो परिणाम से डरते क्यों हो ?"

"सीने में बोझ भय का, बस, जी रहे हैं लोग।

चिंता को सोमरस की तरह, पी रहे हैं लोग।।"

"वीत-राग की विषम राह में, इनको मत उलझाओ !

कर्म-संस्कृति के साँचे में ढालो ! सब ढल जाओ !"