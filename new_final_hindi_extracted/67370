अंजुम आरा

अंजुम आरा साल 2011 बैच की आईपीएस अधिकारी और वर्तमान में सोलन की आरक्षी अधीक्षक हैं। इससे पूर्व वे शिमला की एएसपी व एसपी साइबर क्राइम रही हैं।

आजमगढ़ जिले के कमहरिया गाँव के रहने वाले ग्रामीण अभियंत्रण सेवा विभाग में कनिष्ठ अभियंता के पद पर कार्यरत अयूब शेख की दूसरे नंबर की संतान अंजुम आरा की प्रारंभिक शिक्षा सहारनपुर (उप्र) के गंगोह में हुयी। यहां के आर्य कन्या इंटर कालेज से हाईस्कूल व एचआर इंटर कालेज से उन्होने इंटर की परीक्षा प्रथम श्रेणी में उत्तीर्ण की। इसके बाद वे लखनऊ के एक इंजीनियरिंग कालेज से बीटेक की प्रथम श्रेणी में डिग्री हासिल की। उन्होंने आइपीएस के 2011 बैच की परीक्षा उत्तीर्ण की है। उनके पति, यूनुस भी एक आईएएस अधिकारी है शिमला में अपर उपायुक्त के पद पर कार्यरत हैं।
