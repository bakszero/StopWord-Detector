सुषमा सिंह

सुषमा सिंह (जन्म 22 मई 1949) भारत की महिला मुख्य सूचना आयुक्त रह चुकी हैं। वे यह पद संभालने वाली भारत की दूसरी महिला हैं।22 मई 2014 को उनकी सेवानिवृति के बाद अब इस पद पर राजीव माथुर कार्यरत हैं। 
सुषमा का जन्म 22 मई 1949 को रांची में हुआ था। उनकी प्रारंभि‍क शि‍क्षा रांची में हुई। उन्होंने रांची विश्वविद्यालय से स्नातक ऑनर्स की पढा़ई खत्म करने के बाद पब्लिक एडमिनिस्ट्रेशन में पीजी डिप्लोमा किया। उसके बाद वे भारतीय प्रशासनिक सेवा की सदस्य एवं झारखंड कैडर के 1972 बैच की आईएएस ‍अधिकारी बनीं। 
सुषमा ने अपने करियर की शुरुआत बिहार से ही की और सबसे पहले कृषि उत्पाद की आयुक्त बनीं। इसके बाद वे प्राथमिक शिक्षा, माध्यमिक और उच्च शि‍क्षा विभाग और सोशल वेलफेयर विभाग की सचिव के साथ-साथ कई विभागों में मुख्य सचिव का पद संभाला। बिहार से झारखंड अलग राज्य बनने के बाद वे राज्य की पहली गृह सचिव नियुक्त हुईं, जो बाद में राज्य की विकास आयुक्त बनीं। इसके बाद वे केंद्र सरकार के वॉटर रिर्सोस मंत्रालय में अतिरिक्त सचिव तथा ग्रामिण विभाग मंत्रालय की संयुक्त सचिव नियुक्त हुईं। वे भारत के पंचायती राज मंत्रालय की सचिव तथा विकास मंत्रालय में नार्थ-इर्स्ट क्षेत्र की सचिव का भी पद संभाला। वे 1972 से 1992 तक भारतीय प्रशासनिक सेवा की सदस्य रह चुकी हैं। इसके बाद वो केंद्र सरकार की सचिव बनीं।
