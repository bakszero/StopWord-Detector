हाउर

हाउर (बांग्ला: হাওর) बांग्लादेश के उत्तर पूर्वी भाग में स्थित एक आर्द्रभूमि पारिस्थितिकी तंत्र है जिसका आकार एक कटोरे या उथली तश्तरी जैसा है। अंतरराष्ट्रीय स्तर पर महत्वपूर्ण इस आर्द्रभूमि पारिस्थितिकी तंत्र का मुख्य फैलाव बांग्लादेश के सुनामगंज, हबीगंज और मौलवीबाज़ार जिलों और सिलहट सदर उपजिले में है, इसके अलावा इसका कुछ गौण हिस्सा किशोरगंज और नेत्रकोना जिलों में भी पड़ता है। यह एक आर्द्रभूमि पर्यावास के विभिन्न घटकों जैसे कि, नदियों, धाराओं, नहरों मौसमी बाढ़ वाले खेती के मैदानों और सैंकड़ों छोटे छोटे हाउरों और बीलों का सुंदर मिश्रण है। यहाँ पर विभिन्न आकारों वाले लगभग 400 हाउर और बील स्थित है जिनका विस्तार कुछ हेक्टेयर से लेकर हजारों हेक्टेयर तक है। 
