बुल्गारिया एयर

बुल्गारिया एयर, बुल्गारिया की शासकीय एयरलाइन है। इसका मुख्य कार्यालय सोफ़िया एयरपोर्ट, सोफ़िया मे है। इसका स्वामित्व चिमीम्पोर्ट इंक के पास है और यह स्थानीय बाजार मे एक अग्रणी एयरलाइन है। यह एयरलाइन युरोप, आफ्रिका, मध्य पूर्व एशिया, और रशिया के छोटे और मध्यम दूरी के गंतव्यों के लिए उड़ाने परिचालित करती है। २००८ के वार्षिक रिपोर्ट के अनुसार बुल्गारिया एयर ने १,१८५,४६० यात्रियों की संख्या को छू लिया था।

इस एयरलाइन की स्थापना साल २००२ मे बॉल्कन बल्गेरियन एयरलाइन्स के उत्तराधिकारी के रूप मे हुई थी और इसने ४ दिसंबर २००२ से अपना परिचालन कार्य आरंभ कर दिया था। बाद मे बुल्गारिया के परिवहन और संचार मंत्रालय के आदेशानुसार इसने बुल्गारिया के शासकीय एयरलाइन के रूप मे कार्य करना आरंभ कर दिया। आरंभ के कुछ समय तक इस का नाम "बॉल्कन एयर टूर' था. पर जल्द ही एक सार्वजनिक प्रतियोगिता के द्वारा इस एयरलाइन्स का नया नाम और लोगो निर्धारित कर दिया गया.
२००६ मे इसका निजीकरण कर दिया गया. हालाँकि उस समय इसके किसी बड़े विदेशी निवेशक़ को बेचे जाने की अफवाह थी फिर भी अंत मे एक स्थानीय स्वामित्व वाली कंपनी हेमुस एयर ही सबसे बड़े खरीददार के रूप मे उभरी और इसकी एक मात्र प्रतिद्वंदी इटॅलियन एयरलाइन ‘एयर वन’ थी। हेमुस एयर ने इसके लिए कथित तौर पर €६.६ मिलियन का भुगतान किया और अगले पाँच सालों मे और €८६ मिलियन के निवेश की घोषणा भी की। उसी समय से हेमुस एयर और इसकी सहयोगी ‘वियग्गी एयर’ की सभी उड़ानो का संचालन और प्रबंधन बुल्गारिया एयर के ही नाम से और एक ही प्रबन्धन दल द्वारा किया जाता है।

२० नवंबर २००६ को बुल्गारिया एयर इंटरनॅशनल एयर ट्रांसपोर्ट असोसियेशन का पूर्ण सदस्य बन गया। २०११ के मध्य मे बुल्गारिया एयर ने अपने गंतव्यों के समुचित विश्लेषण के उपरांत सात नये एम्बराएयर ई-१९० विमान खरीदने की घोषणा की। इनमे से पहला विमान २०१२ की शुरुआत मे आया और अन्य विमान साल २०१३ के अंत तक शामिल किए गये। कंपनी ने २०१६ से कई और एयरबस ए ३२१ एस पट्टे पर लेने की योजना बनाई है।

बुल्गारिया एयर सोफ़िया एयरपोर्ट से २२ गंतव्यों - जिनमे बौरगास और वरना के लिए दो घरेलू मार्ग भी शामिल हैं - के लिए उड़ानों का परिचालन करती है। बुल्गारिया एयर गर्मी के मौसम मे बौरगास और वरना के लिए आने और जाने वाली उड़ाने परिचालित करती है। बेरूत, पाल्मा दे मॅल्र्का और प्राग के लिए २०१२ से नयी उड़ाने शुरू की गयी।

दिसंबर २०१५ की जानकारी के अनुसार बुल्गारिया एयर के उड़ान दस्ते मे निम्नलिखित प्रकार के विमान शामिल हैं -

एयरबस ए ३१९-१०० - २ विमान - यात्री क्षमता - २५८

एयरबस ए ३२०-२०० - ३ विमान - यात्री क्षमता - ५४०

एव्रो आर जे ७० - १ विमान - (बिजनेस जेट के रूप मे कार्यरत)

बी ए ई - १४६-२०० -१ विमान - यात्री क्षमता - ७६

बोयिंग ७३७-३०० - ३ विमान - यात्री क्षमता - २९६ (बुल एयर द्वारा परिचालित)
एम्बराएयर १९० - ४ विमान - यात्री क्षमता – ४००

बिजनेस जगत के लोगों और वी. आई. पी. यात्रियों की सुविधा के लिए बुल्गारिया एयर एव्रो आर जे ७० बिजनेस जेट का परिचालन भी करती है। इस विमान के यात्री अनुभाग मे २६ आरामदेह कुर्सियाँ, कौउच, खाने का टेबल, कई सारे एल. सी. डी. पर्दे और मुफ़्त वाई. फ़ाई. सुविधा उपलब्ध है। 

बुल्गारिया एयर के फ्रीक्वेंट फ्लाइयर कार्यकर्म का नाम 'फ्लाइ एयर' है। इसके तीन स्तर हैं - बेसिक, सिल्वर स्टॅंडर्ड कार्ड और गोल्ड प्रिविलेज कार्ड.

बुल एयर बुल्गारिया एयर की चार्टर इकाई है। यह २०१६ में लौच की गयी थी और इसके तहत दो बोयिंग 737-300 एस परिचालित होते हैं। इसका आई. सी. ए. ओ एयरलाइन डेज़ीगनेटर कोड बी वी एल है।
