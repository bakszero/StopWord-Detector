अतुल कोठारी

अतुल कोठारी भारत के एक शिक्षाविद हैं। सम्प्रति वे शिक्षा बचाओ आन्दोलन समिति के राष्ट्रीय सहसंयोजक तथा शिक्षा संस्कृति उत्थान न्यास के सह-सचिव हैं। वे अखिल भारतीय विद्यार्थी परिषद के महामंत्री रह चुके हैं। विगत १० वर्षो में शिक्षा बचाओ आन्दोलन के माध्यम से उन्होने देश के पाठ्यक्रम, पाठ्य पुस्तकों में विकृतियों, विसंगतियों को दूर कराने में भी महत्वपूर्ण योगदान दिया। इनके प्रयासों से अब तक 11 न्यायालयों के निर्णय शिक्षा बचाओ आन्दोलन के पक्ष में आए हैं। अतुल कोठारी के शिक्षा सम्बन्धित 50 से अधिक शोध-पत्र प्रकाशित हुए है।

अतुल कोठारी उर्वर्शी, त्रैमासिक राष्ट्रीय शोध पत्रिका, संस्थापक, शिक्षा स्वास्थ्य न्यास, आदि से भी जुड़े हैं। वे ‘‘शिक्षा उत्थान’’ पत्रिका के संपादक हैं जिसके माध्यम से वे शिक्षा और शिक्षा में भारतीय भाषाओं के उत्थान के लिए प्रयास करते हैं।

वे वर्ष 2004 में देश में शिक्षा बचाओ आन्दोलन की शुरूआत करने वालों में से एक हैं। शुरूआत में वे शिक्षा बचाओ आन्दोलन समिति के केन्द्रीय संचालन समिति के सदस्य रहे। वर्ष 2006 से शिक्षा बचाओ आन्दोलन समिति के राष्ट्रीय सहसंयोजक हैं। ‘शिक्षा बचाओ आन्दोलन समिति’ के अस्थाई रूप से शुरू हुए आन्दोलन को स्थाई रूप देने में उनकी महत्वपूर्ण भूमिका रही है। इन सब संस्थाओं और मंचों के माध्यम से भी वे निरंतर भारतीय भाषाओं का विषय उठाते रहे हैं।

