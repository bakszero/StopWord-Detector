रावण (चलचित्र)

रावण मणि रत्नम द्वारा निर्देशित एक बॉलीवुड फिल्म है जिसका प्रदर्शन १८ जून २०१० से होना तय हुआ है। रावण हिन्दी के साथ साथ तमिल भाषा में भी बनाई जा रही है जहां इसका नाम रावणम है। फिल्म के मुख्य सितारे अभिषेक बच्चन और ऐश्वर्या राय है, अन्य सितारों में गोविन्दा, प्रियमणि आदि प्रमुख हैं। तमिल संस्करण में कुछ स्थानीय चरित्र अभिनेता लिए गये हैं। फिल्म का संगीत अकादमी पुरस्कार विजेता ए आर रहमान का है जबकि गीत ने गुलज़ार लिखे हैं। फिल्म को तेलुगु में भी डब किया जा रहा है। फिल्म के संगीत का विमोचन २४ अप्रैल २०१० को किया गया। फिल्म के श्रव्य अधिकार टी सीरीज ने खरीदे हैं। 


