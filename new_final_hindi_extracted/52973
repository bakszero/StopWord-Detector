राफेल बम्बेली

राफेल बम्बेली (Rafael Bombelli ; 20 जनवरी 1526 – 1572) इटली का गणितज्ञ था। उसका जन्म बोलग्ना में हुआ था। उसने बीजगणित के एक प्रसिद्ध ग्रन्थ की रचना की थी तथा काल्पनिक संख्याओं का यथार्थ सामने लाने में उसकी उल्लेखनीय भूमिका थी।

अपनी पुस्तक (Algebra) में बम्बेल्ली ने पूर्व में ब्रह्मगुप्त द्वारा प्रतिपादित ऋणात्मक संख्याओं से सम्बन्धित नियम को बहुत ही सरल भाषा में लिखा। इस पुस्तक में उसने 'अल्जेब्रा' के बारे में लिखा है कि अल्जेब्रा भारत में खोजा गया 'उच्च गणित' है। (सन्दर्भ: Travelling Mathematics - The Fate of Diophantos' Arithmetic By Ad Meskens, Springer, page 143) 

