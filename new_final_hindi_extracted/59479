फ़्लोरा परिवार

फ़्लोरा परिवार (Flora family) एक क्षुद्रग्रह परिवार है। यह बहुत से सदस्यों वाला एक विस्तृत​ परिवार है और क्षुद्रग्रह घेरे के लगभग ४-५% क्षुद्रग्रह इसी परिवार के सदस्य हैं। कुछ वैज्ञानिको के अनुसार यह परिवार उस क्षुद्रग्रह क स्रोत हो सकता है जिसने आज से ६.६ करोड़ वर्ष पूर्व पृथ्वी पर चिकशुलूब क्रेटर वाला प्रहार किया जिसके कारणवश क्रीटेशस-पैलियोजीन विलुप्ति घटना हुई। इस प्रहार की वजह से सभी डायनासोरों समेत पृथ्वी की उस समय की लगभग ७५% वनस्पति व जानवर जातियाँ हमेशा के लिये विलुप्त हो गई।

