असदाबाद, अफ़्ग़ानिस्तान

असदाबाद () दक्षिण-पूर्वी अफ़ग़ानिस्तान के कुनर प्रान्त की राजधानी है। यह पाकिस्तान की सरहद से १३ किमी पश्चिमोत्तर में कुनर नदी और पेच नदी के संगम स्थल के पास एक वादी में स्थित है।

असदाबाद २,७१३ फ़ुट (८२७ मीटर) की ऊँचाई पर हिन्दू कुश पर्वतों में स्थित है। यह जलालाबाद शर से ८० किमी पूर्वोत्तर में और नावा दर्रे से १६ किमी उत्तर में है। ख़ैबर​ दर्रे के बाद नावा दर्रा हिन्दू कुश को पार करने का दूसरा सबसे महत्वपूर्ण रास्ता है और इसमें से बहुत से तालिबान चरमपंथी उग्रवादी और तस्करी करने वाले लोग अफ़ग़ानिस्तान और पाकिस्तान के बीच आया-जाया करते हैं। आसपास के पहाड़ी इलाक़े में लोगों ने सीढ़ीदार खेतों में १०-१५% प्रतिशत ज़मीन पर कृषि जारी रखी है। यहाँ वे गेंहू, चावल, गन्ना और सब्ज़ियाँ उगाते हैं।

