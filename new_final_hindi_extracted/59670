नीनोस्लाव मरीना

नीनोस्लाव मरीना (25 सितंबर, 1974 को स्कोप्जे, मेसेडोनिया में जन्मे), ओहरिड, मैसिडोनिया में स्थित सूचना विज्ञान व प्रौद्योगिकी विश्वविद्यालय में रेक्टर के पद पर कार्यरत हैं। यूकेआईएम स्कोप्जे की इलेक्ट्रिकल इंजीनियरिंग के संकाय में स्नातक की शिक्षा पूरी करने के उपरांत, एनएम ने वर्ष 2004 में इकोले पॉलीटेक्निक फेडरल डी लॉजेन (ईपीएफएल) से पीएच0डी प्राप्त की। हेलसिंकी के नोकिया अनुसंधान केन्द्र के साथ भागीदारी में, इनका शोध, वारयलेस संचार अनुप्रयोग के साथ सूचना पर आधारित था। 2005 से 2007 के दौरान नीनोस्लाव मरीना सोवून टेक्नोलॉजी के निदेशक रहे। वर्ष 2007 से 2008 तक, वे हवाई विश्वविद्यालय में विजिटिंग स्कॉलर रहे। इसके अतिरिक्त, उन्होंने वर्ष 2008 से 2009 के दौरान ओस्लो विश्वविद्यालय में पोस्ट-डॉक्टरेट शोधकर्ता के रूप में कार्य किया। 2010-2012 के दौरान, नीनोस्लाव मरीना प्रिंसटन विश्वविद्यालय में विजिटिंग पोस्ट डॉक्टरेट रिसर्च एसोसिएट थे। वे अभी प्रिंसटन विश्वविद्यालय में विजिटिंग एसोसिएट हैं। संयुक्त राज्य अमेरिका, जापान, ब्रिटेन, इजराइल, रूस, ब्राजील,हांगकांग, नार्वें, फिनलैंड, पुर्तगाल और चेक गणराज्य सहित दुनिया के बीस विश्वविद्यालयों में प्रो0 मरीना विजिटिंग प्रोफेसर हैं। उन्हें, स्विस, सीटीआई, एनएसएफ, यूरोपीय कमीशन तथा यूरोपीयन स्पेस एजेंसी जैसे कार्यक्रमों के लिए विभिन्न पब्लिक स्रोतों से शैक्षणिक एवं उद्योग जगत के लिए धन जुटाने का अनुभव है। वे 6ठे तथा 7वें यूरोपीयन कमीशन कार्यक्रम के विशेषज्ञ मूल्यांकनकर्ता और समीक्षाकर्ता थे। डॉ0 मरीना, इलेक्ट्किल एवं इलेक्ट्निक इंजीनियर (आईईईई) संस्थान के वरिष्ठ सदस्य हैं तथा वे आईईईई सूचना थयोरी सोसायटी मकदूनियाई चैप्टर के सह-संस्थापकों में एक हैं। 
