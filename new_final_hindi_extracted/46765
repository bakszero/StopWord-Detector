शिनिंग

thumb|230px|शिनिंग का केन्द्रीय व्यापारिक क्षेत्र
शिनिंग () जनवादी गणराज्य चीन के पश्चिमी भाग में स्थित चिंगहई प्रांत की राजधानी और सबसे बड़ा शहर है। यह तिब्बत के पठार पर स्थित सभी नगरों में से भी सबसे बड़ा है। यह चीन की प्रशासन प्रणाली के अनुसार एक उपप्रांतीय शहर (प्रीफ़ेक्चर, दिजी) का दर्जा रखता है। सन् २०१० की जनगणना में इसकी आबादी २२,०८,७०८ अनुमानित की गई थी, जिसमें से ११,९८,३०४ शहरी इलाक़ों में रहते थे। ऐतिहासिक रूप से यह शहर रेशम मार्ग पर एक महत्वपूर्ण पड़ाव था और चीन और तिब्बत के दरमियान ऊन, लकड़ी और नमक के व्यापार के लिए भी अहम था। यहाँ कुमबुम () तिब्बती बौद्ध मठ और ६०० साल पुरानी दोंगगुआन मस्जिद () स्थित हैं।

यहाँ गर्मियों में तापमान ज़्यादा नहीं बढ़ता और यह गर्मियों में अपने अच्छे मौसम के लिए प्रसिद्ध है। जुलाई में औसत तापमान १७.३ °सेंटीग्रेड रहता है। सर्दियों में जनवरी में औसत तापमान −७.४ °सेंटीग्रेड होता है। यहाँ बारिशें मई से सितम्बर तक होती हैं।

