स्वन वू

स्वन वू (Sun Tzu ; 544-496 BC) चीन का सेनानायक, रननीतिकार तथा दार्शनिक था। माना जाता है कि 'युद्ध की कला' नामक ग्रन्थ की रचना उन्होने ही की थी। यह ग्रन्थ सैन्यनीति का बहुत प्रभावशाली प्राचीन ग्रंथ है।

स्वन वू का जन्म ईसापूर्व 544 में हुआ था। उस समय चीन अपने इतिहास के वसंत व शरत काल में से गुजर रहा था। वे छी राज्य के निवासी थे। जब वे 19 वर्ष की उम्र के हुए, तो वे पूर्वी चीन के वू राज्य में गये और वू राज्य (आज के सू च्यो शहर) के उपनगर में सैन्य विद्या ग्रहण करने लगे। वू राज्य के अधिकारी वू ज़ी श्येन ने वू के राजा से स्वन वू का परिचय करवाया। स्वन ज़ी ने अपने 13 लेख वू के राजा को दिये। वू के राजा ने ये लेख पढ़े और पढ़ने के बाद स्वन वू की बड़ी प्रशंसा की। लेकिन, वू के राजा को यह पता नहीं चल पाया था कि स्वन वू इन विचारों को यथार्थ लड़ाई में प्रयोग कर सकेंगे या नहीं। इसलिए, उन्होंने स्वन वू को राजमहल की उच्च दासियों से अभ्यास करने का आदेश दिया।

स्वन वू ने 180 दासियों को दो दलों में विभाजित किया और वू के राजा की पसंदीदा दो सुन्दरियों को दोनों दलों का प्रधान नियुक्त किया।


