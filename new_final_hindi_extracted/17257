गिनीयन फ्रांक

गिनीयन फ्रैंक (आईएसओ 4,217 कोड: GNF) गिनी की मुद्रा है।

पहली गिनीयन फ्रैंक 1959 में सीएफए फ्रैंक के स्थान पर जारी की गई थी। 1, 5, 10 और 25 फ़्रैंक सिक्के (एल्यूमीनियम पीतल के बने हुए) और 50, 100, 500, 1000, 5000 और 10,000 फ़्रैंक मूल्यवर्ग के नोट जारी किए गए। बैंकनोट की दूसरी श्रृंखला 1960 में 10,000 फ़्रैंक के बिना जारी की गई। इसके अलावा 1962 में तांबे और निकल के बने हुए नए सिक्के जारी किए गए।

गिनीयन फ्रैंक गिनी मुद्रा के रूप में 1985 में पुनः जारी किए गए सिली के बराबर मूल्य पर। सिक्कों के रूप में 1, 5 और 10 मूल्य के फ़्रैंक आए, जिनमें 25 फ़्रैंक (1987) और 50 फ़्रैंक (1994) बाद में जोड़ा गया। बैंकनोट 25, 50, 100, 500, 1000 और 5000 फ़्रैंक के मूल्यवर्ग में जारी किए गए थे।

1998 में जारी किए गए दूसरी श्रृंखला में 25 और 50 फ़्रैंक के बैंकनोट बंद कर उनके स्थान पर सिक्के जारी किए गए। तीसरी श्रृंखला 2006 में 500, 1000 और 5000 फ़्रैंक के मूल्यवर्ग में जारी किए गए। 11 जून 2007 को 10,000 फ्रैंक जारी किया गया था।

वर्ष 2000 के दौरान जहां एक पाउंड स्टर्लिंग की औसत विनियम दर 2500 गिनीयन फ़्रैंक थी, जो अप्रैल 2006 के आते-आते 8000 तक पहुंच गई। इसी तहह एक अमेरिकी डॉलर की कीमत 4500 गिनीयन फ्रेंक तक जा पहुंची।
