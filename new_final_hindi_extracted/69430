द लास्ट किस

"द लास्ट किस" 2006 में बनी एक अमेरिकी रूमानी हास्य-नाटकीय फिल्म है, जो 2001 में बनी, गैब्रियैल म्युकिनो द्वार निर्देशित इटैलियन फिल्म "ल'अल्तिमो बैसिओ" पर आधारित है। इसकी कहानी एक जवान जोड़े और उनके दोस्तों के इर्द गिर्द घूमती है जो वयस्क उम्र, संबंधों और प्रेम की समस्याओं से संघर्ष कर रहे हैं।

इस फिल्म के कलाकार जार्क ब्रैफ़, जेकिंडा बैरेट, रैचेल बिलसन और कैसी एफ्लेक हैं। पटकथा पॉल हेगिस द्वारा लिखी गयी है और निर्दशन टोनी गोल्डविन ने किया है।

फिल्म के अधिकतर हिस्से मेडिसन, डब्लूआई और उसके आस-पास फिल्माए गए हैं। "गार्डेन स्टेट" की तरह ही इसमें भी ब्रैफ़ ने फिल्म के संगीत में योगदान किया है। लोगों में दिलचस्पी जगाने के लिए इसकी पहली झलक जैक ब्रैफ़ की आधिकारिक वेबसाइट पर 2006 में जून के मध्य में जारी की गयी थी।

माइकेल और उसकी महिला मित्र जेना बिना शादी के ही एक जोड़े की तरह रहते हैं और उनके सम्बन्ध बहुत ही अच्छे हैं जिसका वह पूरा आनंद उठाते प्रतीत होते हैं: फिल्म की शुरुआत से ही यह दिखाया जाता है कि जेना गर्भवती है और उसके माता-पिता उन दोनों को शादी करने के लिए समझा रहे हैं। जेना यह केहती है कि माइकेल के काम के दबाव और उसके चल रहे शोध कार्य के कारण यह समय अभी शादी करने के लिए उचित नहीं है। वास्तविक कारण जो किसी को पता नहीं है वह यह है कि माइकेल इस सम्बन्ध में फंसा हुआ और घबराहट महसूस करता है। हालाँकि वह इस बात को मानता है कि जेना उसके लिए एक आदर्श साथी है, पर फिर भी माइकेल के मन में अभी इस पर और विचार करने की इच्छा है।

एक विवाह के दौरान वह संयोगवश किम से मिलता है, जिससे वह अपने समबन्ध के इस रहस्य के बारे में बात करता है। किम को ऐसा लगता है कि वह जेना से अपने सम्बन्ध का अंत करने वाला है और इसलिए वह उसके साथ छेड़खानी करने लगती है। जबकि माइकेल किम कि जवांदिली, उन्मुक्तता और जोश पर मोहित हो जाता है, लेकिन वह किसी लालसा के सामने झुकता नहीं है। किम माइकेल को बताती है कि वह किस स्कूल में जाती है और आमतौर पर कहाँ घूमने जाती है और फिर दोनों अलग हो जाते हैं।

माइकेल अंततः एक दिन किम को मेमोरियल यूनियन में ढूँढ लेता है पर उसे यह बताता है कि वह उस ओर अपने किसी ग्राहक से मिलने के लिए आया था। किम यह भांप लेती है कि वह उसमे दिलचस्पी दिखा रहा है और जब माइकेल घर वापस जाते समय गाड़ी चला रहा था, तब वह उसे एक पार्टी में आने का निमंत्रण देती है। माइकल उसे स्वीकार करता लेता है। वापस ऑफिस पहुंचकर, माइकेल समारोह वाली रात जेना के साथ नहीं रह पाने के लिए एक बहाना तैयार कर लेता है। वह अपने साथ काम करने वाले अपने मित्र क्रिस से कहता है कि यदि जेना उसके बारे में जानने के लिए फोन करे तो वह कोई बहाना बताकर स्थिति को संभाल ले. क्रिस को शक होता है कि माइकेल किसी और लड़की के चक्कर में है और इसलिए वह इस मामले से दूर रहना चाहता है, क्यूंकि क्रिस भी कुछ समय पहले ही अपनी बीवी से अलग हुआ है; उसने खुद यह अनुभव किया है कि किसी सम्बन्ध को समाप्त करना कितना तकलीफदेह होता है। माइकेल किसी दूसरी लड़की के होने की बात को नकार देता है और सिर्फ यही कहता है कि वह 'अपने कॉलेज के किसी पुराने दोस्त के साथ रहेगा'.

किम के साथ समारोह के बाद- जिसमे माइकेल के अनुसार उसने खुद को 10 साल छोटा अनुभव किया- दोनों कई बार एक दूसरे को चूमते हैं और इससे पहले ही किम, माइकेल को अपने हॉस्टल में रात बिताने का निमंत्रण देती है। हालाँकि फिर भी जेना को धोखा देने का पछतावा, माइकेल की लालसा के ऊपर जीत पा लेता है और वह इस बात के लिए मना कर देता है। माइकेल के दुर्भाग्य से उसी रात इज़ी के पिता (जो माइकेल और जेना दोनों की ही मित्र है) का देहांत हो जाता है। कई मित्र और परिचित, जिनमे जेना और क्रिस भी शामिल थे, अपनी सांत्वना प्रकट करने के लिए इज़ी के घर जाते हैं। वहाँ पर जेना को यह पता लगता है कि माइकेल ने क्रिस से कहा था की वह इज़ी के घर जा रहा है, पर वह वहां नहीं था। जेना क्रिस से इस बारे में पूछती है पर क्रिस उसका जवाब देने से मना कर देता है, जिससे जेना का यह शक और भी बढ जाता है कि माइकेल अब सही रास्ते पर नहीं है।

जब उस रात माइकेल घर वापस लौटता है, जेना उसका सामना करने के लिए तैयार थी; पहले तो माइकेल इस बात से इनकार करता है कि वह किम के साथ बाहर गया था, लेकिन अंततः यह स्वीकार कर लेता है कि वह किसी और लड़की से मिलता है। हालाँकि वह यह कहता है कि वह उस लड़की साथ सोया नहीं था और उसका इस तरह उस लड़की के साथ बाहर जाने का भी कोई विशेष मतलब नहीं है, फिर भी जेना उसके ऊपर चिल्लाती है और उसे घर से बाहर निकाल देती है।

माइकेल अकेला, निराश और व्यग्र था, तभी किम का फोन आता है। किम समय से पहले ही इतनी अपेक्षा करने के लिए माफ़ी मांगती है और उसे सिर्फ बात करने के लिए अपने पास बुलाती है। माइकल तैयार हो जाता है। माइकेल के वहां पहुँचने पर शीघ्र ही दोनों के बीच शारीरिक सम्बन्ध बन जाते हैं। अगली सुबह, माइकेल कोशिश करता है कि वह बिना किम को उठाये धीरे से बाहर चला जाये, पर बाहर पहुँचने के बाद उसे याद आता है कि वह अपनी चाबियाँ अन्दर ही छोड़ आया। जब वह वापस अन्दर जाता है तो किम उससे पूछती है कि वह बिना उससे अलविदा किये ही क्यूँ चला गया था। माइकेल उससे कहता है कि वह सिर्फ इसलिए ऐसे चला गया क्यूंकि वह उसे जगाना नहीं चाहता था और आज उसे अपने काम पर भी ज़ल्दी पहुंचना था। किम खोयी हुई चाबियाँ अपनी जेब से निकालती है और जब माइकेल उससे यह वादा करता है कि वह उसे फोन करेगा तब वह चाबियाँ माइकेल को वापस दे देती है।

काम पर जाने के बाद, माइकेल यह योजना बनाता है कि वह जेना की तलाश के लिए ऑफिस से ज़ल्दी निकल जायेगा. कही जाने के दौरान, किम एक मिलेजुले गानों की सीडी देने के लिए बिना बताये ही माइकेल के ऑफिस पहुँच जाती है। माइकेल उससे यह बात स्वीकार करता है कि वह अब भी जेना से प्यार करता है, जो वास्तव में उसके बच्चे की माँ बनाने वाली है। वह किम से माफ़ी मांगता है कि उसने जेना के गर्भवती होने की बात किम को नहीं बताई और जेना को ढूँढने के लिए उसे छोड़कर चला जाता है।

माइकेल जेना के माता-पिता के घर पहुंचता है, जेना के पिता स्टीफेन उसे वचनबद्धता और वयस्कता पर एक कठोर भाषण देते हैं और जेना की माफ़ी पाने के लिए उसे कुछ सलाह भी देते हैं। स्टीफेन माइकेल से यह विनती करते हैं कि वह हमेशा ईमानदार रहे और कभी भी अपने प्रयास से पीछे नहीं हटे. उनकी बुद्धिमानीपूर्ण बातें सुनने के बाद माइकेल, जेना के कमरे में जाता है। वह दोनों समझौता करने ही वाले थे कि तभी, जेना उससे पूछती है कि क्या वह किम के साथ शारीरिक सम्बन्ध न होने के बारे में सही कह रहा था। माइकेल ने कहा की वह सच बोल रहा था (जो कि वह वाकई, उस समय बोल रहा था), लेकिन स्टीफेन की सलाह हे कारण उसने जेना से यह स्वीकार कर लिया कि वह उस रात वापस किम के पास गया था। हालाँकि माइकेल उसे यह विश्वास दिलाता है कि वह सिर्फ सच बोलने के लिया ऐसा कर रहा है, पर जेना बहुत नाराज़ हो जाती है और गुस्से में उस घर से बाहर निकलकर अपने घर वापस चली जाती है।

माइकेल भी उसके पीछे पीछे आता है और देखता है कि जेना ने दरवाज़ा अन्दर से बंद कर लिया है। वह तय करता है कि जब तक जेना उससे बात करने के लिए तैयार नहीं हो जाती तब तक वह बाहर के बरामदे पर ही बैठा रहेगा. दिन-रात, धूप और बारिश में भी माइकेल सामने के दरवाजे पर बैठा रहता है और कई पड़ोसियों का ध्यान उसकी ओर जाता है और उनमे से कुछ तो उससे कुछ पीने के लिए आग्रह भी करते हैं। स्टीफेन अपनी गाड़ी में बैठकर उधर से गुजरता है और माइकेल को वहां पाता है, माइकेल भी उसे देखता है। जब स्टीफेन वहां से आगे बढ रहा होता है तब यह सोचकर उसके चहरे पर एक गर्वपूर्ण मुस्कान आ जाती है कि माइकेल ने उसकी सलाह को गंभीरता से लिया। धीरे-धीरे लेकिन निश्चित रूप से जेना नरम पड़ने लगती है, पहले तो एक ठंडी शाम के दौरान वह माइकेल को एक कम्बल देती है, फिर उसके बाद अगले दिन उसके लिए एक सैंडविच देती है। बरामदे में उसकी तीसरी रात की पूर्व संध्या पर, जेना अपनी चुप्पी तोड़ती है और बंद दरवाजे के दूसरी तरफ से माइकेल से बोलती है। वह अपने दुःख 
बताते हुए कहती है कि इस सम्बन्ध को खोकर उसे ऐसा दुःख हो रहा है जैसे कि उसने अपना जीवन खो दिया हो। उसी शाम को बाद में, जेना दरवाज़ा खोलती है और माइकेल अन्दर चला जाता है।


टोरंटो इंटरनैश्नल फिल्म समारोह में फिल्म के पहले प्रदर्शन के दौरान द लास्ट किस को मिलीजुली प्रतिक्रिया मिली। रौटेन टोमैटोस पर,"सबसे अच्छों में से भी अच्छे" 48 प्रतिशत आलोचकों ने फिल्म को अनुकूल प्रतिक्रिया दी, हालाँकि फिल्म को टेलिविज़न कार्यक्रम "एबर्ट & रोपर" (जिसमे अतिथि आलोचक के साथ अभिनेत्री ऐशा टाइलर, रॉजर एबर्ट के लिए बैठती हैं) में फिल्म को "दो अंगूठे" ही मिले। इसी तरह, फिल्म को 27 आलोचनात्मक प्रतिक्रियाओं पर आधारित मेटाक्रिटिक पर भी 57/100 का औसत प्राप्तांक मिला।

== संगीत
फिल्म का संगीत 4 सितम्बर 2006 को लेकरशोर रिकॉर्ड्स पर जारी किया गया


फिल्म ने संयुक्त राज्यऔर कनाडा में कुल 11,614,790 डॉलर का और विश्व के अन्य बाजारों में संयुक्त रूप से (जिसमे यूनाइटेड किंगडम का 2,508,416 डॉलर भी शामिल है) 15,848,512 डॉलर का कारोबार किया.

== अनुमोदन

