सोनी सोरी

सोनी सोरी (जन्म : १९७५ ई॰) छत्तीसगढ़ के दंतेवाड़ा जिले में स्थित जबेली गाँव की एक आदिवासी विद्यालय शिक्षिका हैं। फिरौती के एक मामले में दिल्ली पुलिस की अपराध शाखा ने छत्तीसगढ़ पुलिस के साथ मिलकर २०११ में उन्हें गिरफ्तार किया। सोरी ने पुलिस पर हिरासत के दौरान यौन प्रताड़ना का आरोप लगाया। अप्रैल २०१३ तक भारतीय न्यायालय ने उन पर दर्ज़ ६ में से ४ मामलों को पर्याप्त सबूतों के अभाव में खारिज कर दिया।
