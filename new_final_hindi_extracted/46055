आसाराम बापू

आसाराम बापू (पूरा नाम: आसूमल थाऊमल हरपलानी अथवा आसूमल सिरूमलानी, जन्म: 17 अप्रैल 1941, नवाबशाह जिला, सिंध प्रान्त) भारत के एक कथावाचक, आध्यात्मिक गुरु एवं स्वयंभू सन्त हैं जो अपने शिष्यों को एक सच्चिदानन्द ईश्वर के अस्तित्व का उपदेश देते हैं। उन्हें उनके भक्त प्राय: बापू के नाम से सम्बोधित करते हैं। आसाराम 400 से अधिक छोटे-बड़े आश्रमों के मालिक हैं। उनके शिष्यों की संख्या करोड़ों में है।

आसाराम बापू सामान्यतः विवादों से जुड़े रहे हैं जैसे आपराधिक मामलों में उनके खिलाफ दायर याचिकाएँ, उनके आश्रम द्वारा अतिक्रमण, 2012 दिल्ली दुष्कर्म पर उनकी टिप्पणी एवं 2013 में नाबालिग लड़की का कथित यौन शोषण। उन पर लगे आरोपों की पर्त एक के बाद एक खुलती जा रही है। आरोपों की आँच उनके बेटे नारायण साईं तक पहुँच चुकी है जो अभी भी फरार है। न्यायालय ने उन्हें न्यायिक हिरासत में रखने का निर्णय लिया है। फ़िलहाल आसाराम जोधपुर जेल की सलाखों के पीछे कैद हैं।

यौन छेडछाड का यह मामला 20 अगस्त

2013 को प्रकाश में आया जब एक एफ आई आर दिल्ली के कमला नगर थाने में रात 2 बजे दर्ज हुई। घटना जोधपुर के मड़ई में स्थित फार्म हाउस में 16 अगस्त की बताई जाती है।

एफ़ आई आर में लड़की ने आरोप लगाया है बापू ने रात उसे कमरे में बुलाया व 1 घंटे तक व यौन छेड़छाड़ की

मेडिकल जाँच में किसी प्रकार के निशान नहीं प्राप्त हुए न रेप की पुष्टी हुई

लड़की उत्तरप्रदेश के शाहजहा पुर की निवासी है जो 12 व्ही में छिंदवाड़ा में आश्रम के कन्या छात्रा वास में पड़ती थी

आसाराम का जन्म 17 अप्रैल 1941 को ब्रितानी भारत के नवाबशाह जिले के बेराणी गाँव में, जो अब पाकिस्तान में है, हुआ था। उनकी माँ का नाम महँगीबा एवं पिता का नाम थाऊमल सिरूमलानी था। 1947 में भारत विभाजन के समय वे और उनके परिवार के सभी लोग भारतीय अधिराज्य के गुजरात राज्य के अहमदाबाद में स्थापित हो गये। धन-वैभव सब कुछ छूट जाने के कारण परिवार आर्थिक संकट के चक्रव्यूह में फँस गया। अहमदाबाद आने के बाद आजीविका के लिए थाऊमल ने लकड़ी और कोयले का व्यवसाय आरम्भ किया। परिस्थितियों में सुधार होने के बाद उन्‍होंने शक्कर का व्यवसाय भी शुरू किया। पिता के निधन के बाद, उन्होंने अपनी माँ से ध्यान और आध्यात्मिकता की शिक्षा प्राप्त की। इसके बाद उन्होंने घर छोड़ दिया और देश भ्रमण पर निकल पड़े। भ्रमण करते-करते वे स्वामी श्री लीलाशाहजी महाराज के आश्रम वृन्दावन चले गये।

अपने व्यक्तिगत जीवन में आसूमल ने लक्ष्मी देवी से विवाह कर लिया जिससे उनके एक पुत्र नारायण साईं और एक पुत्री भारती देवी उत्पन्न हुए।

वृन्दावन में गुरू से दीक्षा लेने के बाद आसूमल ने अपना नाम बदल कर आसाराम रख लिया और घूम घूम कर आध्यात्मिक प्रवचन के साथ-साथ स्वयं भी गुरु-दीक्षा देने लगे। उनके सत्संग कार्यक्रमों में श्रद्धालु भारी संख्या में पहुँवने लगे। लगभग 20,000 छात्र तो उनके अहमदाबाद में दिसम्बर 2001 में हुए सत्संग में ही पहुँचे थे। अगस्त 2012 में गोधरा के समीप उनका हैलीकॉप्टर क्रैश हो गया जिसमें संयोग से आसाराम व पायलट सहित सभी यात्री सुरक्षित बच गये। यद्यपि इस दुर्घटना में सभी का बच जाना महज एक संयोग था परन्तु उनके भक्तों ने इसे बापू का चमत्कार मान लिया। उसके बाद उनके सत्संग में शामिल होने वालों की संख्या दिन दूनी रात चौगुनी होती चली गयी।

राजिम कुम्भ में 2012 में संत श्री आशाराम जी बापू के आह्वान पर मुख्यमंत्री डॉ रमन सिंह जी ने 14 फरवरी को वैलेंटाइन डे के स्थान पर “मातृ पितृ पूजन दिवस” मनाने का आदेश दिया।  जिसकी समाज के सभी वर्गों ने दिल खोलकर प्रशंशा की तथा युवाओं ने इसे ह्रदयपूर्वक अपनाया।  साथ ही सन्देश दिया कि प्रेम दिवस तो मनाएं लेकिन माता-पिता की उपेक्षा करके नहीं, उनकी पूजा करके।

फरवरी माह के प्रारंभ से ही संत श्री आशारामजी आश्रम रायपुर के तत्वधान में अनेक जगहों पर जैसे रायपुर आश्रम, फुंडहर ,धरमपुरा ,टेमरी ,मंदिर हसौद ,अशोक नगर ,प्रेम नगर ,धरमपुरा डी.डी.नगर गंगानगर ,देवपुरी ,गुडियारी ,देवपुरी ,जोरा लाखोली,नया रायपुर आदि अनेक स्थानों व अनेक स्कूलो में मातृ पितृ पूजन दिवस धूमधाम से मनाया गया। युवा सेवा संघ के भाइयो द्वारा रायपुर जिला में रोज  बाइक रैली निकाल कर मातृ पितृ पूजन का सन्देश जन जन तक पहुंचा गया। बाइक रैली संत आसाराम जी आश्रम से प्रारंभ होकर अमलीडीह, राजेंद्र नगर, रिंग रोड, पचपेड़ी नाक, संतोषी नगर, भटगांव, राम मंदिर मार्ग होती हुई पुनः आश्रम आते थे। बाईक्स के दोनों ओर लगे झंडे और विशेष रूप से सजे हुये 4 रथ मातृ पितृ पूजन का सन्देश देते थे।

अगस्त 2013 में बापू आसाराम के ऊपर जोधपुर में उनके ही आश्रम में एक षोडशी (सोलह साल की) कन्या के साथ कथित अप्राकृतिक दुराचार के आरोप लगे। दो दिन बाद नाबालिग कन्या के पिता ने दिल्ली जाकर पुलिस में इस काण्ड की रिपोर्ट दर्ज़ करायी। पुलिस ने बलात्कार पीड़िता का मेडिकल टेस्ट कराया और जब इस बात की पुष्टि हो गयी कि रिपोर्ट झूठी नहीं है तब उसने कन्या का कलमबन्द बयान लेकर सारा मामला राजस्थान पुलिस को ट्रान्सफर कर दिया। आसाराम को पूछताछ हेतु 31 अगस्त 2013 तक का समय देते हुए सम्मन जारी किया गया। इसके बावजूद जब वे हाजिर नहीं हुए तो दिल्ली पुलिस ने उनके खिलाफ भारतीय दण्ड संहिता की धारा 342 (गलत तरीके से बन्धक बनाना), 376 (बलात्कार), 506 (आपराधिक हथकण्डे) के अन्तर्गत मुकदमा दर्ज़ करने हेतु जोधपुर की अदालत में सारा मामला भेज दिया। फिर भी आसाराम गिरफ़्तारी से बचने के उपाय करते रहे। उन्होंने इन्दौर जाकर प्रवचन देना प्रारम्भ कर दिया। पण्डाल के बाहर गिरफ़्तारी को पहुँची पुलिस के साथ बापू के समर्थकों ने हाथापायी की। आखिरकार रात के बारह बजे तक प्रतीक्षा करने के बाद जैसे ही 1 सितम्बर 2013 की तारीख आयी, राजस्थान पुलिस ने आसाराम को गिरफ़्तार कर लिया और विमान द्वारा जोधपुर ले गयी। उन्होंने नाबालिग कन्या के सभी आरोपों को नकारते हुए केन्द्र में सत्तारूढ़ काँग्रेस पार्टी की अध्यक्षा सोनिया गांधी और उनके बेटे राहुल गांधी पर ही उनके विरुद्ध साजिश रचने का प्रत्यारोप (उल्टा आरोप) लगा दिया।
फिलहाल आसाराम जोधपुर की जेल में बन्द हैं और जमानत के लिये प्रयास कर रहे हैं। उन्होंने अपनी जमानत के लिये राम जेठमलानी को अपना वकील नियुक्त किया। राजस्थान उच्च न्यायालय में जेठमलानी द्वारा यह दलील दी गयी कि आरोप लगाने वाली लड़की बालिग है व मानसिक रूप से विक्षिप्त है तथा उनके मुवक्किल (आसाराम) को एक साजिश के तहत फँसाया गया है। टीवी चैनल पर यह समाचार देखते ही शाहजहाँपुर में रह रही पीड़ित बालिका ने आहत होकर अपने बाप से कहा कि वह अब जीना नहीं चाहती। पीड़िता के पिता ने कहा कि आसाराम को तो सजा न्यायालय से मिलेगी लेकिन उनकी बेटी पर मिथ्या आरोप लगाने वाले वकील को ईश्वर की अदालत में दण्ड मिलेगा। बहरहाल, अदालत ने आगामी 1 अक्टूबर 2013 तक का वक्त जेठमलानी को सबूत जुटाने के लिये दिया।

1 अक्टूबर 2013 को न्यायाधीश निर्मलजीत कौर की अदालत में सुनवाई के दौरान अभियोजन पक्ष की ओर से आरोप लगाया गया कि आसाराम बाल यौन शोषण (पीडोफीलिया) नाम की बीमारी से ग्रस्त हैं। इस सम्बन्ध में एक चिकित्सक का प्रमाण पत्र भी पेश किया गया। अभियोजन पक्ष के वकील का यह दावा जेठमलानी के उस दावे पर हुकुम का इक्‍का साबित हुआ जिसमें उन्‍होंने नाबालिग बच्‍ची को पुरुषों की ओर आकर्षित होने की बीमारी की दलील दी थी। पुख्ता सबूतों को देखते हुए जज ने आसाराम की जमानत याचिका खारिज कर दी।

अदालत में मुकदमे की तफ्तीश के दौरान उन पर लगे आरोपों की पर्त एक के बाद एक खुलती जा रही है। आरोपों की आँच उनके बेटे नारायण साईं तक पहुँच चुकी है। वह अभी तक फरार है और पुलिस के हाथ नहीं आ रहा। इन हालात को देखते हुए न्यायालय ने उन्हें न्यायिक हिरासत में रखने का निर्णय लिया है। फ़िलहाल आसाराम जेल की सलाखों के पीछे ही रहेंगे।

दुष्कर्म के आरोप में फंसे कथावाचक आसाराम के केस के मुख्य गवाह कृपाल सिंह की शनिवार रात मौत हो गई। उन्हें शुक्रवार रात घर लौटते समय अज्ञात बाइक सवार बदमाशों ने गोली मारी थी। हालत बिगड़ने पर उन्हें शुक्रवार देर रात ही बरेली के मिशन हॉस्पिटल के लिए रेफर कर दिया गया था, जहां उनकी मौत हो गई। 

