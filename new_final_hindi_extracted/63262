योसेमिटी में इमोजेन और ट्विंका

योसेमिटी में इमोजेन और ट्विंका श्रीमती जूडी डेटर द्वारा 1974 में खींचा गया एक सुप्रसिद्ध छायाचित्र है। इस छायाचित्र में योसेमिटी राष्ट्रीय उद्यान में भ्रमण कर रहीं वृद्ध महिला इमोजेन कनिंघम को एक पेड़ के पीछे नग्न युवती ट्विंका टीबो के दर्शन होते हैं।

इस छायाचित्र को लगभग 100 छात्रों की एक कार्यशाला के बीच में लिया गया था। श्रीमती जूडी डेटर कार्यशाला के प्रशिक्षकों में से एक थीं, तथा श्रीमती इमोजेन कनिंघम एक अतिथि व्याख्याता थीं। एक मॉडल के साथ कैसे कार्य किया जाता है, इसका प्रदर्शन करते हुए जूडी देवी ने यह छायाचित्र खींचा।

मैसाचुसेट्स प्रौद्योगिकी संस्थान के प्राध्यापक एवं महाकवि श्री जॉन हिल्डेबिडल ने इस छायाचित्र से प्रेरित एक कविता लिखी है।  मुद्रित अवस्था में यह छायाचित्र लॉस एंजिल्स काउंटी संग्रहालय में दर्शाया गया है। इस छायाचित्र को ऑट्री राष्ट्रीय केंद्र, कैलिफोर्निया के ओकलैंड संग्रहालय, एवं नेवादा कला संग्रहालय में भी प्रदर्शित किया गया है।
