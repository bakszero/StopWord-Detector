भारत-म्यांमार-थाईलैंड त्रिपक्षीय राजमार्ग

भारत-म्यांमार-थाइलैंड त्रिपक्षीय राजमार्ग (India–Myanmar–Thailand (IMT) trilateral highway) एक निर्माणाधीन राजमार्ग है जो भारत के मोरे (moreh) से म्यांमार के तामू नगर होते हुए थाईलैण्ड के मेई सेत जिले के ताक तक जायेगा। इसकी लम्बाई १४०० किमी है। इस राजमार्ग से दशकों में पहली बार भारत को जमीन के रास्ते दक्षिण पूर्व एशिया से जोड़ा जा सकेगा। इससे तीनों देशों के बीच व्यापार को प्रोत्साहन मिलेगा और सांस्कृतिक आदान-प्रदान बढ़ाया जा सकेगा। 

दूसरे विश्वयुद्ध के समय म्यांमार में 73 पुल बनाए गए थे। अब इन पुलों को भारतीय वित्तपोषण से सुधारा जा रहा है जिससे वाहन सुरक्षित तरीके से राजमार्ग को पार सकेंगे। मरम्मत का काम पूरा होने पर राजमार्ग को तीनों देशों के यातायात के लिए खोल दिया जाएगा।


