नोराह जोन्स

नोराह जोन्स (जन्म गीताली नोराह जोन्स शंकर, ३० मार्च,१९७९) () एक अमेरिकी गायिका-गीतकार, पियानोवादक और अभिनेत्री है। यह सितार वादक रवि शंकर और सू जोन्स की पुत्री है। वह अनुष्का शंकर की सौतेली बहन है।

नोराह ने अपने एकल संगीत करियर का उद्घाटन २००२ में "कम अवे विथ मी" (अनुवाद: मेरे साथ भाग चलो) नामक एल्बम के साथ किया। यह एल्बम जाज, पॉप तथा कंट्री संगीत का एक संलयन है जिसे व्यावसायिक तौर पर सफलता और समीक्षकों से भी प्रशंसा हासिल हुई। इस एल्बम को २००२ में हीरक घोषित किया गया था। इस एल्बम के २.६ करोड़ से भी अधिक प्रारूप बिक चुके है। इस एल्बम ने जोन्स को ५ ग्रैमी पुरस्कार दिलाए। उन्होंने २००४ में "फील्स लाइक होम" (अनुवाद: घर की तरह लगता है), २००७ में "नोट टू लेट" (अनुवाद: बहुत देर नहीं), २००९ में "दी फोल" (अनुवाद: पतन), जिसे प्लैटिनम घोषित किया गया और २०१२ में "लिटिल ब्रोकन हार्ट्स" (अनुवाद: छोटे टूटे दिल) रिलीज़ की।

नोराह ने ९ ग्रैमी पुरस्कार जीते हैं। बिलबोर्ड पत्रिका ने उन्हें २०००-२००९ के दशक के जाज कलाकार की सूची में पहले स्थान पर और सबसे अधिक बिक्री करने वाले संगीतकारों की सूची में ६०वे स्थान पर रखा। नोराह ने अपने करियर के दौरान अनेक पुरस्कार जीते है और ५ करोड़ से भी अधिक एल्बम बेचे हैं।

नोराह जोन्स का जन्म न्यू यॉर्क के ब्रुकलिन शहर में हुआ। उनके पिता प्रमुख सितारवादक पंडित रवि शंकर और उनकी माता अमेरिकी कॉन्सर्ट निर्माता सू जोन्स है। १९८६ में माता पिता के अलग होने के बाद उन्होंने अपना बचपन ग्रेपवाइन, टेक्सास में बिताया। उन्होंने अपनी शिक्षा कोल्लिविल माध्यमिक विद्यालय और ग्रेपवाइन उच्च विद्यालय में ग्रहण की। फिर वे प्रदर्शन और दृश्य कला के लिए बुकर टी. वाशिंगटन उच्च विद्यालय, डलास में भर्ती हो गयीं। जोन्स अपने विद्यालय की गायक-मण्डली में गाती थीं। वह विद्यालय के बैंड में भाग लेती थीं और आल्टो-सैक्सोफोन बजाती थीं। १६ साल के उम्र में उन्होंने अपने माता-पिता की अनुमति से अपने नाम बदल कर नोराह जोन्स रख लिया।

नोराह जोन्स को बिल ईवान्स और बिली हॉलिडे के संगीत में काफी रुचि थी। उन्होंने एकबार कहा, "मेरी माता के पास बिली हॉलिडे की आठ एल्बम का सेट था; मैंने उनमे से एक डिस्क निकाली और मुझे वह मुझे इतनी पसंद आई की मैंने उसे बार बार सुना।"

जोन्स बचपन से ही चर्च की गायक मण्डली में गया करती थी और पियानो सीखा करती थीं। वह अभी भी चर्च जाती हैं। वह खुद को आध्यात्मिक मानती है और चर्च के रितिओं को पसंद करती है पर फिर भी खुद को धार्मिक नहीं मानती है।

वह गर्मियों में ईन्टरलोछेन्न कला केंद्र में जाती थीं। विद्यालय में उन्होंने १९९६ और १९९७ में सर्वश्रेष्ठ जाज गायिका होने के लिए 
"डाउनबीट स्टूडेंट म्यूजिकअवार्ड' जीता और १९९६ में सर्वश्रेष्ठ मूल संरचना का पुरस्कार जीता।

जोंस ने उत्तरी टेक्सास उच्विदयालय से जाज पियानो की प्रमुख शिक्षा ली और यु.एन.टी. जाज गायकों के साथ गाया. इस दौरान वह अपने भविष्य सहयोगी जस्सी हेर्रिस से मिली। उन्होंने अपने विश्वविद्यालय के एक बेंड में शामिल हो गयी जो की इत्तेफाक से हेर्रिस के दोस्तों की थी। अपनी सड़क यात्रा के दौरान वह। नोराह से मिलने के बाद, हेर्रिस उन्हें अपने गानों की प्रमुख संगीत-पत्र भेजने लगे। १९९९ में नोराह ने न्यू यॉर्क शहर को छोड़ दिया। करीब एक साल के अंदर ही उन्होंने हेर्रिस के साथ अपना बेंड बनाया और प्रसिद्धि प्राप्त की।

जोन्स न्यू यॉर्क शहर में रहने चली गयी और उन्होंने के लेबल के साथ काम शुरू किया।
यह गायिका-गीतकार विक्टोरिया विलियम्स के लिये पृष्ठभूमि गायन का एक अप्रत्यक्ष परिणाम था। विलियम के निर्माता जे.सी. होपकिंस की पत्नी शेल वाईट ब्लू रिकार्ड्स के रॉयल्टी विभाग में काम करती थीं और उन्होंने जोन्स के तीन गानों को लेबल के अध्यक्ष ब्रूस लुन्द्वाल्ल और लेबल के ए&आर (कलाकार और प्रदर्शनों की सूची) के बच्चूस भिजवाया। उन गानो मे दो गाने जैज़ (नोराह) के और एक गाना हेरिस का था। लुन्द्वाल्ल ने गानों को सुनने के बाद नोराह को लेने का तुरंत निर्णय कर लिया। बच्चूस ने हिट क्वार्टर्स नमक अंतरराष्ट्रीय संगीत उद्योग प्रकाशन को कहा, "हम उन्हें (नोराह) अपनी दिशा खुद चुनने का मौका देते है।... हमे भरोसा है कि अगर वह अपने गाने खुद लिखेंगी तो हमे काफ़ी अच्छे गाने सुनने को मिलेंगे..."
नोराह ने सबसे पहले एक अनुभवी निर्माता और इंजिनियर जय न्यूलैंड के साथ काम किया। उन्होने साथ मे कुल आथ गाने प्रदर्शन हेतु बनाये जिनमे से छह गाने ब्लू नोट्स के साथ निकाले गए नोराह के पहले नमुने एल्बम "फर्स्ट सेशंस" मे डाले गए और बाकी उनके मुख्य एल्बम में गए।

फरवरी ९, २००४ मे जोन्स ने अपना दूसरा एल्बम ‘‘फील्स लाईक होम’’ निकाला। यह एल्बम देश संगीत से प्रभावित था। रिलीज होने के मात्र एक हफते के अंदर ही इस एल्बम की दस लाख से अधिक प्रतियां बिकी। संयुक्त राज्य अमेरिका में इसकी ४ लाख प्रतियां बिकी और यह चौगुनी प्लेटिनम स्तर तक पहुँच गया, और १२ लाख से अधिक प्रतियां दुनिया भर में बेचा। एल्बम के प्रचार हेतू जोन्स ने बैंड के साथ विश्व भ्रमण किया, साथ ही गायक डारू ओडा का प्रचार भी किया। 

टाइम पत्रिका ने जोन्स को टाइम १०० सूची में शामिल किया जो कि २००४ के सबसे प्रभावशाली लोगों की सूची थी। इस एल्बम ने दुनिया भर में कम से कम १६ देशों में प्रथम स्थान पर प्रवेश किया। 

२००५ में, ४७वें ग्रैमी अवार्डस में ,‘‘ फील्स लाईक होम’’ तीन ग्रैमीस के लिए नामांकित किया गया। इसे ‘‘सनराईज’’ के लिए सर्वश्रेष्ठ महिला पॉप मुखर प्रदर्शन का अवार्ड मिला, तथा सर्वश्रेष्ठ पॉप गायन एल्बम और डोली पारटन के सहयोग से बनाय गये गाने के लिये बेस्ट कंटरी कोलैबोरेशन विद वोकल्स के पुरस्कार के लिये नामांकित किया गया। 

उस वर्ष जोन्स को तीन और ग्रैमी अवार्डस मिले। रे चारल्स के आखिरी एल्बम “जीनीयस लव्ज कंपनी” के पेहले गाने “हियर वी गो अगेन” मे सहयोग के लिये जोन्स को “रिकॉर्ड ऑफ द इयर” और “बेस्ट पॉप कोलैबोरेशन विद वोकल्स” का पुरस्कार मिला। इस एल्बम को “एल्बम ऑफ द इयर” का पुरस्कार भी मिला।
