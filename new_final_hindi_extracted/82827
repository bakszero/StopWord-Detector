अष्टदिग्गज

अष्टदिग्गज (तेलुगु: అష్టదిగ్గజాలు) विजयनगर राज्य के राजा कृष्णदेव राय, जिन्होंने १५०९ से १५२९ में अपनी मृत्युपर्यंत राज किया, के दरबार में विभूषित आठ कवियों के लिये प्रयुक्त शब्द है। कहा जाता है कि इस काल में तेलुगु साहित्य अपनी पराकाष्ठा तक पहुंच गया था। कृष्णदेव के दरबार में ये कवि साहित्य सभा के आठ स्तंभ माने जाते थे। इस काल (१५४० से १६००) को तेलुगू कविता के संदर्भ में प्रबंध काल भी कहा जाता है।
