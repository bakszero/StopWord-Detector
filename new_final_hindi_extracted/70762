विकिवैंड

विकिवैंड एक सॉफ्टवेयर इंटरफ़ेस है, जिसे विकिपीडिया के लेखों को देखने के लिए बनाया गया है। यह लगभग सभी नए ब्राउज़र में उपलब्ध है इसे ब्राउज़र एक्स्टेंसन व मोबाइल एप के रूप में भी इसे उपयोग किया जा सकता है।

विकिवैंड की स्थापना 2013 में लियोर ग्रोसमैन और इलन लेविन ने की थी। इसे आधिकारिक रूप से अगस्त 2014 को शुरू किया गया था। इसमें साइडबार मेनू, नैविगेशन बार और अन्य भाषाओं के लिए कड़ी भी दिया गया था। साथ ही इसमें दिये गए लेखों की कड़ी से कोई भी उस लेख की झलक भी देख सकता है। सामग्री की सूची हमेशा बायें ओर दिखती रहती है।

ग्रोसमैन के अनुसार, "दुनिया का पाँचवाँ सबसे अधिक प्रसिद्ध वेबसाइट, जिसे पाँच करोड़ लोग उपयोग करते हैं, उसने सदियों से अपने इंटरफ़ेस को एक ही जैसे रखा हुआ है। हमें विकिपीडिया में कई बड़े बक्से छोटे पाठ्य मिले हैं, जिसे पढ़ना काफी कठिन है। इसमें एक स्थान से दूसरे स्थान में जाना भी काफी कठिन है।"

यह फायरफॉक्स, क्रोम और सफारी के लिए उपलब्ध है, लेकिन सफारी वाला संस्करण अभी डाउनलोड के लिए उपलब्ध नहीं है। इसके अलावा यह वेबसाइट में भी उपलब्ध है। मार्च 2015 में विकिवैंड ने आईओएस एप संस्करण भी शुरू किया जो आईफोन और आईपैड के लिए हैं।

विकिवैंड अपने इंटरफेस के विकास के लिए $6,00,000 डॉलर (करीब ₹3,60,00,000 रुपये) प्राप्त कर लिया और इसके बाद उसने इससे 30% लाभ विकिमीडिया संस्थान को देने का निर्णय लिया।
