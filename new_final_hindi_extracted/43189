संजीव

38 वर्षों तक एक रासायनिक प्रयोगशाला में रसायनज्ञ के रूप में कार्य तथा 7 वर्षों तक 'हंस' समेत कई पत्रिकाओं के सम्पादन और स्तम्भ-लेखन से जुड़े संजीव का अनुभव संसार विविधता से भरा हुआ है।

संजीव हिन्दी साहित्य में साठोत्तरी दौर के बाद जनवादी कथान्दोलन के प्रायः साथ-साथ विकसित पीढ़ी के सर्वप्रमुख हस्ताक्षरों में से एक हैं। उनका लेखन पूरी तरह प्रतिबद्ध लेखन है। 'कला कला के लिए' का उनके लिए कोई महत्त्व नहीं है। 'कला जीवन के लिए' को वे मानते ही नहीं बल्कि जीते भी हैं। लेकिन इसका मतलब यह नहीं कि 'कला' को वे महत्त्व नहीं देते। उनकी रचनाओं में कथ्य एवं शिल्प का अपूर्व संयोजन हुआ है। एक नज़र में तथ्यों की बहुलता उन्हें आलोचकों की दृष्टि में समस्या उत्पन्न करती सी लगती है लेकिन जिस कौशल से वे तथ्यों के साथ स्थानीयता तथा वातावरण का भी सर्जनात्मक उपयोग करते हैं, वह उन्हें अद्वितीय बनाता है। एक-एक कहानी पर वर्षों परिश्रम के बावजूद पढ़ते समय उनकी श्रेष्ठतम ही नहीं, कम प्रसिद्ध कहानियाँ भी ऐसी सहज लगती है जैसे एक बैठक में सहजता से लिख दी गयी हो। उनके पास जन-सामान्य की समुचित उन्नति में बाधक कारकों के प्रति एक मर्मभेदी दृष्टि है, काफी हद तक सटीक पहचान है, जिसके कारण उनका कथ्य कभी हवाई नहीं होता। उनके बारे में कहा गया है कि कथ्य ही उनके लिए प्रधान है। ऐसा कहकर लोग यह साबित करना चाहते हैं कि वे शिल्प पर विशेष ध्यान नहीं देते। लेकिन ऐसे पूर्वाग्रहों को हटाकर उनकी प्रारम्भिक कहानियों को भी स्वयं पढ़कर देखें तो सहजता से अपनी ठोस भावधारा में बहा ले जाती कहानी अपने अंत तक पहुँचाकर खुद आपको अहसास कराएगी कि कथ्यानुरूप सहज शिल्प पर उनकी पकड़ कितनी गहरी है। हाँ अपवाद तो किसी लेखक में होता है।

कृतियाँ :-

1.तीस साल का सफरनामा (1981)
2.आप यहाँ हैं (1984)
3.भूमिका और अन्य कहानियाँ (1987)
4.दुनिया की सबसे हसीन औरत (1990)
5.प्रेतमुक्ति (1991)
6.प्रेरणास्रोत और अन्य कहानियाँ (1996)
7.ब्लैक होल (1997)
8.डायन और अन्य कहानियाँ (1999)
9.खोज (2000)
10.गली के मोड़ पर सूना-सा कोई दरवाजा (2008)
11.संजीव की कथायात्रा (सम्पूर्ण कहानियाँ, तीन खण्डों में) (2008)
12.झूठी है तेतरी दादी (2008 के बाद की कहानियाँ) (2012)
13.गैर इरादतन हत्या उर्फ मृत्युपूर्व का इकबालिया बयान (2015)

1.किसनगढ़ के अहेरी (1981)
2.सर्कस (1984)
3.सावधान ! नीचे आग है (1986)
4.धार (1990)
5.पाँव तले की दूब (1995)
6.जंगल जहाँ शुरु होता है (2000)
7.सूत्रधार (2002)
8.आकाश चम्पा (2008)
9.रह गईं दिशाएँ इसी पार (2011)
10.फाँस (2015)

ऑपरेशन जोनाकी

1.रानी की सराय
2.डायन

सात समंदर पार

1.अपराध (प्रथम पुरस्कार) - अखिल भारतीय भाषा कथा प्रतियोगिता (सारिक) 1980

2.प्रथम कथाक्रम सम्मान, लखनऊ (1997)

3.'जंगल जहाँ शुरु होता है' - इंदु शर्मा अंतरराष्ट्रीय कथा सम्मान, लंदन (2001)

4.पहल कथा सम्मान (2005)

5.सुधा कथा सम्मान (2008)

6.
हिन्दी साहित्य के सबसे बड़े (11 लाख रुपये के) तीन पुरस्कारों में से एक श्रीलाल शुक्ल स्मृति इफको साहित्य सम्मान से सम्मानित (2013)
