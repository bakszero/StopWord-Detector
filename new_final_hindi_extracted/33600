उसैन बोल्ट

सेंट लियो उसैन बोल्ट, OJ, CD (, का जन्म 21 अगस्त 1986), को हुआ और वह जमैका के एक धावक और तीन बार ओलंपिक स्वर्ण पदक विजेता हैं। वे 100 मीटर और 200 मीटर और अपनी टीम के साथियों के साथ 4x100 मीटर रिले दौड़ के विश्व रिकार्डधारी हैं। इन सभी तीन दौड़ों के लिए वे ओलंपिक रिकॉर्ड धारण किये हुए है। 1984 में कार्ल लुईस के बाद 2008 के बोल्ट ग्रीष्मकालीन ओलंपिक में एकल ओलंपिक की तीनों दौड़ जीतने वाले और एकल ओलंपिक की तीनों दौड़ों में विश्व रिकॉर्ड बनाने वाले पहले व्यक्ति बन गये। इसके साथ ही 2009 में वे 100 और 200 मीटर स्पर्धा में ओलंपिक खिताब पाने वाले भी पहले व्यक्ति बने।

2002 के विश्व जूनियर चैंपियनशिप में 200 मीटर में स्वर्ण पदक जीतकर बोल्ट ने अलग पहचान बनाई और इससे वे प्रतियोगिता के सबसे कम उम्र के स्वर्ण पदकधारी बन गये। 2004 के CARIFTA खेलों में 19.93 सेकंड समय के साथ 20 सेकेंड श्रेणी में दौड़कर वे पहले जूनियर धावक बन गये और उन्होंने रॉय मार्टिन के एक सेकेंड के दो दहाई समय में बने विश्व जूनियर रिकार्ड को तोड़ दिया। वे 2004 में पेशेवर बन गये, पर चोटों के कारण पहले 2 सीजन की ज्यादातर स्पर्धाओं में नहीं खेल पाये, लेकिन वह ओलंपिक में 2004 के ग्रीष्मकालीन ओलंपिक की स्पर्धाएं पूरी कीं. 2007 में, उन्होंने 200 मीटर जमैकन राष्ट्रीय रिकार्डधारी डॉन क्वैरिज को 19.75 सेंकेंड समय लेकर हराया. मई 2008 में, बोल्ट ने 9.72 सेकेंड के समय के साथ 100 स्पर्धा में विश्व रिकॉर्ड बनाया। 2008 के बीजिंग ग्रीष्मकालीन ओलंपिक में 100 मीटर और 200 मीटर दोनो स्पर्धाओं में विश्व रिकॉर्ड कायम किया: 100 मीटर में समय 9.69 था और इस तरह 
उन्होंने 9.72 समय लेकर अपना ही रिकार्ड तोड़ा और 200 मीटर स्पर्धा में उन्होंने 19.30 सेकेंड लेकर 1996 के अटलांटा ग्रीष्मकालीन ओलंपिक में माइकल जॉनसन का 19.32 सकेड का रिकॉर्ड तोड़ दिया। अगस्त 2009 में 100 मीटर में उनका रिकार्ड तोड़ने वाला अंतर डिजिटल समय माप की शुरुआत के बाद से उच्चतम है।

दौड़ में उनकी उपलब्धियों के कारण मीडिया की ओर से उन्हें "लाइटनिंग बोल्ट" का उपनाम मिला। 

बोल्ट जमैका में एक छोटे शहर ट्रेलानी के शेरवुड कंटेंट में 21 अगस्त 1986 में जन्मे और अपने माता-पिता जेनिफर और वेलेस्ली बोल्ट, अपने भाई सडीकी और बहन शेरिना के साथ बड़े हुए. उसके माता-पिता इलाके के ग्रामीण क्षेत्र में एक किराने की दुकान चलाते थे और बोल्ट ने अपना समय अपने भाई के साथ गली में क्रिकेट और फुटबॉल खेलकर बिताया. बाद में उन्होंने बताया भी"जब मैं छोटा था, तो मैं सचमुच खेल के अलावा किसी दूसरे के बारे में सोच भी नहीं सकता था।

एक बच्चे के रूप में, उन्होंने बेल्डेनसिया प्राथमिक और सभी उम्र वालों के लिए स्कूल में शिक्षा पाई और यहीं पर उन्होंने अपने ग्रामीण क्षेत्र के लिए अपने वार्षिक राष्ट्रीय प्राथमिक स्कूल प्रतियोगिता में दौड़कर उपनी अपनी धावक संभावना को प्रदर्शित किया। 12 की उम्र तक, बोल्ट 100 मीटर दौड़ में अपने स्कूल के सबसे तेज धावक बन गये।

विलियम निब मेमोरियल हाईस्कूल में उन्हें प्रविष्टि मिलने के बाद बोल्ट दूसरे खेलों पर ध्यान देते रहे, पर उनके क्रिकेट कोच ने पिच पर बोल्ट की गति देखी और बोल्ट से आग्रह किया कि वे ट्रैक और फील्ड स्पर्धाओं में कोशिश करें। पूर्व 100 मीटर ओलंपिक एथलीट पाब्लो मैकनेल और ड्वेन बैरेट ने बोल्ट की कोचिंग की और उन्हें एथलेटिक क्षमताओं में सुधार में अपनी ऊर्जा केंद्रित करने के लिए प्रोत्साहित किया। इस विद्यालय में धावक माइकल ग्रीन पूर्व छात्रों की एथलेटिक सफलता का इतिहास रहा था। बोल्ट ने 2001 में पहली वार्षिक उच्च विद्यालय प्रतियोगिताओं में पदक जीता और 200 मीटर स्पर्धा में 22.04 सेकंड के समय के साथ रजत पदक जीता मैकनेल जल्द ही उनके प्राथमिक कोच बने और दोनों ने सकारात्मक भागीदारी का आनंद लिया, हालांकि बोल्ट में प्रशिक्षण के दौरान समर्पण की कमी और मौके-बेमौके
चुटकुलेबाजी की आदत से निराश हो जाते थे।

पहले कैरीबियन क्षेत्रीय प्रतियोगिता में जमैका के लिए हिस्सा लेते हुए बोल्ट ने 2001 के CARIFTA खेलों में 400 मीटर श्रेणी में 48.28 सेकेंड के समय के साथ, व्यक्तिगत सर्वश्रेष्ठ प्रदर्शन किया और एक रजत पदक जीता। 200 मीटर में भी बोल्ट ने 21.81 सेकेंड समय लेकर रजत पदक जीता। 

हंगरी के डेबरेसेन में 2001 के आइएएएफ विश्व युवा चैंपियनशिप में उन्होंने विश्व मंच पर उनकी पहली उपस्थिति दर्ज कराई. 200 मीटर की प्रतियोगिता में वे फाइनल तक पहुंचने की अर्हता हासिल करने में विफल रहे, लेकिन फिर भी 21.73 सेकेंड समय लेकर नया व्यक्तिगत सर्वश्रेष्ठ प्रदर्शन किया। बोल्ट ने अब तक एथलेटिक्स या अपने आपको गंभीरता से नहीं लिया था। हालांकि माना जाता है कि CARIFTA परीक्षण में 200 मीटर फाइनल के लिए जब वे तैयार हो रहे थे, तभी उन्होंने एक वैन के पीछे छुपकर अपनी शोख़ी की नई ऊंचाइयों को छुआ. इस व्यावहारिक मजाक के लिए पुलिस हिरासत ने उन्हें हिरासत में लिया, पर स्थानीय लोगों ने इसे लेकर काफी हो-हल्ला मचाया और घटना के लिए कोच मैकनेल 
को दोषी ठहराया. हालांकि, विवाद थम गया और मैकनेल और बोल्ट दोनों CARIFTA खेल में शामिल हुए जहां बोल्ट ने 200 और 400 मीटर स्पर्धा में क्रमश: 21.12 और 47.33 सेकेंड का समय लेकर चैम्पियनशिप का रिकॉर्ड बनाया। सेंट्रल अमेरिकन और कैरेबियन जूनियर चैंपियनशिप में उन्होंने 20.61 और 47.12 सेकेंड पर दौड़ पूरी रिकॉर्ड बनाना जारी रखा। 

पूर्व प्रधानमंत्री पी.जे. पैटरसन ने बोल्ट की प्रतिभा का लोहा माना और गोंजाल्स जर्मेन के साथ उनके किंग्स्टन जाने की व्यवस्था की, ताकि वह जमैका के प्रौद्योगिकी विश्वविद्यालय में जमैका एमेच्योर एथलेटिक एसोसिएशन में प्रशिक्षित हो सकें.

2002 के विश्व जूनियर चैंपियनशिप से किंग्स्टन, जमैका के घरेलू प्रशंसकों के समक्ष बोल्ट को विश्व मंच पर अपने को साबित करने का मौका मिला। 15 साल की उम्र में ही वे काफी लंबे हो गये थेऔर शारीरिक रूप से अपने साथियों से बड़े दिखने लगे। 20.61 सेकेंड में 200 मीटर स्पर्धा जीतना उनका नया व्यक्तिगत सर्वश्रेष्ठ प्रदर्शन था। जमैकन रिले स्प्रिंट टीम के एक सदस्य के रूप में बोल्ट ने दो रजत पदक जीते और 4×100 मीटर व 4 × 400 मीटर रिले दौड़ क्रमश: 39.15 सेकेंड और 3:04.06 के समय के साथ एक नया जूनियर राष्ट्रीय रिकॉर्ड बनाया। बोल्ट की 200 मीटर स्पर्धा में हुई जीत ने उन्हें अब तक का सबसे कम उम्र का विश्व जूनियर स्वर्ण पदक विजेता बना दिया। 

पदकों का सिलसिला निरंतर जारी रहा और उन्होंने 2003 के युवा विश्व चैंपियनशिप में एक अन्य स्वर्ण पदक जीता। और 20.40 सेकेंड समय के साथ 1.1 मिनट/ सेकेंड की गति वाली हेड विंड के बावजूद 200 मीटर स्पर्धा जीतकर एक नया चैम्पियनशिप रिकॉर्ड बनाया। 200 मीटर विश्व रिकार्ड धारक माइकल जॉनसन की बोल्ट क्षमता पर नजर पड़ी, पर यह युवा धावक ज्यादा दबाव में आ सकता है, इसकी चिंता व्यक्त करते हुए उन्होंने कहा कि"यह इस बात पर निर्भर करता है कि तीन चार व पांच साल में वे कैसा प्रदर्शन करते हैं।". बोल्ट एथलेटिक्स की पूर्व परंपराओं से भी प्रभावित थे और उन्हें 2002 के लिए IIAF राइजिंग स्टार अवार्ड भी मिला। 

बोल्ट ने 200 मीटर स्पर्धा पर अपना ध्यान केंद्रित किया और पैन अमेरिकी जूनियर चैंपियनशिप में उन्होंने रॉय मार्टिन की 20.13 सेकेंड के वर्ल्ड जूनियर रिकॉर्ड की बराबरी की। इस प्रदर्शन से उनकी ओर प्रेस का भी ध्यान गया और 200 मीटर व 400 मीटर स्पर्धा में प्रदर्शन को देखते हुए उन्हें जॉनसन का संभावित उत्तराधिकारी माना जाने लगा। वास्तव में, 16 साल की उम्र में बोल्ट वहां पहुंच गये, जहां जॉनसन 20 साल की उम्र तक नहीं पहुंच पाये थे और बोल्ट का 200 मीटर स्पर्धाओं का समय उस वर्ष मोराइस ग्रीन के सीजन के सर्वश्रेष्ठ प्रदर्शन से बेहतर था।

2003 में जमैकन हाई स्कूल चैंपियनशिप में उन्होंने 20.25 और 45.30 समय लेकर क्रमश: 200 मीटर और 400 मीटर दोनों स्पर्धाओं का रिकॉर्ड तोड़ दिया। बोल्ट की दौड़ में पिछले रिकार्डों की तुलना में एक महत्वपूर्ण सुधार हुआ और उन्होंने 200 मीटर में सर्वश्रेष्ठ प्रदर्शन को आधे सेकेंड से और 400 मीटर के रिकार्ड को लगभग 
एक सकेंड के अंतर से तोड़ा.

बोल्ट अपने देश में और अधिक लोकप्रिय होते जा रहे थे। हावर्ड हैमिल्टन, जिन्हें सरकार ने पब्लिक डिफेंडर का कार्य दिया था, ने JAAA से उनके पोषण और शारीरिक और मानसिक रूप से टुटन को रोकने का आग्रह किया और कहा कि बोल्ट "इस द्वीप में पैदा सबसे अद्भुत धावक" कहा. राजधानी शहर में उनकी लोकप्रियता और आकर्षण इस युवा धावक के लिए एक बोझ बननी शुरू हुई। बोल्ट का तेजी से अपने एथलेटिक कैरियर से ध्यान हटने लगा और वे पसंदीदा फास्ट फूड खाने, बास्केटबॉल खेलने और किंग्स्टन के क्लब में पार्टियों का आनंद लेने को वरीयता देने लगे। एक अनुशासित जीवन शैली के अभाव में, ट्रैक पर अपने प्रतियोगियों को हराने के लिए अपनी प्राकृतिक क्षमता पर और अधिक निर्भर रहने लगे। 

विश्व युवा और विश्व जूनियर चैंपियन दोनों में 200 मीटर स्पर्धा में राज करने के बाद बोल्ट ने पेरिस के सीनियर विश्व चैंपियनशिप की 200 मीटर प्रतियोगिताओं में अपना झंडा गाड़ने की उम्मीद की बोल्ट विश्व चैम्पियनशिप परीक्षणों में 200 मीटर स्पर्धा में हरा सभी प्रतियोगियों को हरा दिया, लेकिन वह अपने मौके के प्रति आशान्वित रहे और सोचा कि भले ही वे अंतिम दौर में नहीं पहुंच पायेंगे, पर अपने सर्वश्रेष्ठ प्रदर्शन को एक कामयाबी मानेंगे हालांकि, इस स्पर्धा से पहले वे नेत्रश्लेष्मलाशोथसी पीड़ित हुए और इससे उनके प्रशिक्षण का कार्यक्रम तहस-नहस हो गया। यह देखते हुए कि वह चोटी अपनी सर्वश्रेष्ठ स्थिति में नहीं हैं, JAAA ने फाइनल में उन्हें इस आधार पर भाग लेने के लिए मना कर दिया कि वह बहुत छोटी उम्र के और अनुभवहीन हैं। बोल्ट यह अवसर गंवाने से बहुत निराश हुए, लेकिन इसके बदले में जमैकन ओलंपिक टीम में जगह पाने के लिए खुद को ठीक रखने पर ध्यान केंद्रित किया। हालांकि, वह विश्व चैंपियनशिप में हिस्सा लेने से चूक गये, पर बोल्ट को 2003 के सीजन में जूनियर स्पर्धाओं में रिकार्ड की बराबरी करने के बूते IIAF राइजिंग स्टार अवार्ड प्रदान किया गया।

नए कोच फिट्ज कोलमैन के मार्गदर्शन में, बोल्ट 2004 में पेशेवर बन गये, जो बरमूडा में CARIFTA खेलों के साथ शुरु हुआ। 200 मीटर दौड़ को 20 सेकेंड में पूरा करनेवाले वे पहले जूनियर धावक बन गये और 19.93 सेकेंड के समय के साथ सकेंड के दो दहाई से रॉय मार्टिन का रिकार्ड तोड़ दिया। मई में घुटनों की नस की चोट के कारण बोल्ट के 2004 के विश्व जूनियर चैंपियनशिप स्पर्धा में भाग लेने का मौका खत्म हो गया, लेकिन फिर भी वे जमैका ओलंपिक टीम के लिए चुने गये। बोल्ट ने पूरे विश्वास के साथ 2004 के एथेंस ओलंपिक में हिस्सा लिया और अपनी टीम के लिए एक नया रिकार्ड बनाया। हालांकि, पैर की चोट के कारण उन्हें कठिनाई का सामना करना पड़ा और 200 मीटर की दौड़ में 21.05 सेकेंड का निराशाजनक समय लेकर प्रथम चक्र में ही बाहर हो गये। उनके प्रदर्शन के बूते अमेरिकी कॉलेजों ने बोल्ट को ट्रैक छात्रवृत्ति की पेशकश की, लेकिन ट्रेलानी के इस किशोर ने पेशकश यह कहकर ठुकरा दी कि वह अपनी मातृभूमि जमैका में ही रहना चाहते हैं। इसके बजाय बोल्ट ने अपने व्यावसायिक प्रशिक्षण के लिए जमैका के प्रौद्योगिकी विश्वविद्यालय के माहौल को चुना और विश्वविद्यालय के प्रारंभिक ट्रैक एंड वेट रूम में ही ठहरे, जिसका उन्होंने शौकिया खेलने के सालों में अच्छी तरह उपयोग किया था।
वर्ष 2005 ने नये कोच ग्लेन मिल्स के रूप में बोल्ट के लिए एक ताजा शुरुआत और एथलेटिक्स के प्रति एक-एक नये नजरिये का संकेत किया। मिल्स ने बोल्ट के संभावनाओं को माना और खेल के प्रति इस धावक के अव्यवसायिक रुख को खत्म करने का लक्ष्य निर्धारित किया। बोल्ट एथलेटिक्स के आगामी सीजन के लिए मिल्स के साथ तैयारी में लगे और किम कोलिन्स व ड्वाइन चेम्बर्स जैसे और अधिक अनुभवी धावकों के साथ साझेदारी की। अगली बड़ी स्पर्धा 2005 के हेलसिंकी विश्व चैंपियनशिप में दुर्भाग्य जैसे बोल्ट की प्रतीक्षा कर रही थी। बोल्ट ने महसूस किया कि 2004 के ओलंपिक के बाद उनकी कार्यनिष्ठा और और एथलेटिक दक्षता दोनों में बहुत सुधार हुआ है और उन्होंने विश्व चैंपियनशिप को लोगों की अपेक्षाओं पर खरा उतरने मार्ग के रूप में देखा था। अगली बड़ी स्पर्धा 2005 के [[हेलसिंकी]] विश्व चैंपियनशिप में दुर्भाग्य जैसे बोल्ट की प्रतीक्षा कर रही थी। बोल्ट ने महसूस किया कि 2004 के ओलंपिक के बाद उनकी कार्यनिष्ठा और और एथलेटिक दक्षता दोनों में बहुत सुधार हुआ है और उन्होंने विश्व चैंपियनशिप को लोगों की अपेक्षाओं पर खरा उतरने मार्ग के रूप में देखा था। उन्होंने कहा, "मैं वास्तव उसी के लिये तैयार होना चाहता हूं, जो एथेंस में हुआ। उम्मीद के मुताबिक सब कुछ ठीक हो जायेगा. बोल्ट ने 21 सेकेंड श्रेणी में अर्हता प्राप्त की, पर फाइनल में उन्हें चोट का सामना करना पड़ा और 26.27 सेकेंड के साथ वह आखिरी पायदान पर आ गये। चोटों ने उन्हें एक पूर्ण पेशेवर एथलेटिक्स सीजन पूरा करने से रोक दिया और अठारह वर्षीय बोल्ट ने प्रमुख विश्व एथलेटिक्स प्रतियोगिताओं में अब तक अपनी क्षमता साबित नहीं की थी। नवंबर में बोल्ट एक कार दुर्घटना के शिकार हो गये, हालांकि उन्हें चेहरे पर केवल मामूली खरोंच आई, पर इससे उनका प्रशिक्षण कार्यक्रम अस्तव्यस्त हो गया। उनके प्रबंधक नोर्मन पीयर्ट ने बोल्ट के प्रशिक्षण की गहनता कम कर दी और एक सप्ताह के बाद ने पूरी तरह से ठीक हो गये। बोल्ट ने अपने प्रदर्शन में सुधार करने के लिए प्रयास जारी रखा और 2005 और 2006 में वह विश्व रैंकिंग में शीर्ष 5 में पहुँच गये। पीयर्ट और मिल्स ने वर्ष 2007 या 2008 तक 400 मीटर स्पर्धा को उनकी प्राथमिक स्पर्धा बनाने के मकसद से बोल्ट को लंबी धावक दूरियों के लिए उकसाया. बोल्ट कम उत्साहित थे और कहा कि वह अपनी दौड़ दूरी में आरामदायक महसूस करते हैं। 2006 मार्च में वे फिर घुटने की नसों की चोट के शिकार हुए और मेलबोर्न में 2006 के राष्ट्रमंडल खेलों से उन्हें हटने पर मजबूर होना और मई तक किसी ट्रैक स्पर्धा में वे शामिल नहीं हुए. चोट से उबरने के बाद, बोल्ट को लचीलापन में सुधार करने के लिए व्यायाम का नया प्रशिक्षण दिया गया और 400 मीटर स्पर्धाओं के लिए उन्हें रोक रखने की योजना बनी। 

प्रतियोगिता में वापस लौटने के बाद 200 मीटर को ही उन्होंने अपनी प्राथमिक स्पर्धा बनाये रखी. और चेक गणराज्य में ओस्ट्रावा में वह हरा जस्टिन गैटलिन के मीट रिकॉर्ड को तोड़ा. बोल्ट को सीजन का सर्वश्रेष्ठ बनने के लिए बीस सेकंड के अंदर दौड़ना था, पर इसके तथ्य के बावजूद कि मौसम ख़राब था, वह सिर्फ जीत हासिल कर ही खुश हो गये।

मिल्स 100 मीटर दौड़ भाग लेने की बोल्ट की मांग मान ली और क्रेते के 23 वीं रिथिमनो वर्दीनोयानिया स्पर्धा में शामिल हुए. प्रतियोगिता की अपनी पहली दौड़ में 10.03 सेकेंड लेकर व्यक्तिगत सर्वश्रेष्ठ प्रदर्शन कर स्वर्ण पदक जीता और इस स्पर्धा के प्रति अपने उत्साह को बरकरार रखा। 

जापान के ओसाका में 2007 के विश्व चैंपियनशिप में एक रजत पदक जीतकर उपलब्धि हासिल की। बोल्ट. ने 0.8 मी/से के हेडविंड के साथ 19.91 सेकेंड का समय लिया, लेकिन यह टाइसन गे के 19.76 सेकेंड के समय की तुलना में यह फीकी पड़ गई।

जमैका का राष्ट्रीय रिकॉर्ड तब टूट गया, जब बोल्ट ने असाफा पावेल, मारविन एंडर्सन और नेस्टा कार्टर के साथ 4×100 मीटर रिले में भागीदारी की। हालांकि, उनका 37.89 सेकेंड का समय अमेरिकियों के 37.78 सेकेंड को पछाड़ने के लिए लिए पर्याप्त नहीं था। बोल्ट 2007 में हुए प्रमुख टूर्नामेंर्टों में के कोई स्वर्ण पदक नहीं जीत पाये, लेकिन मिल्स ने महसूस किया कि बोल्ट की तकनीक में काफी सुधार आया, 200 मीटर की आवृत्ति में वृद्धि बोल्ट का संतुलन का पता लगा और कदमों की बारंबरता बढ़ी जिससे ट्रैक पर उन्हें और अधिक ड्राइविंग शक्ति मिली। 

2007 के ओसाका विश्व चैंपियनशिप रजत पदक मिलने से बोल्ट में दौड़ने की इच्छा और बढ़ी और उन्होंन अपने करिया के प्रति और गंभीर व परिपक्व रुख अख्तियार किया। बोल्ट 100 मीटर श्रेणी में निरंतर सुधार करते रहे और किंग्स्टन में जमैका इनविटेशन दौड़ प्रतियोगिताओं में शामिल हुए. पर 3 मई 2008 को, बोल्ट ने 9.76 के समय के साथ 1.8 मी/से के टेल विंड(पीछे से बहती हवा) सहयोग से पहले के 10.03 सेकेंड समय वाले अपने निजी सर्वश्रेष्ठ में उल्लेखनीय सुधार किया। यह स्पर्धा के इतिहास में दूसरा सबसे तेज वैधानिक प्रदर्शन था, दूसरे स्थान पर अपने ही देश के असाफा पॉवेल थे, जिन्होंने इटली के रिटी में पिछले साल 9.74 सेंकेंड का समय लिया था। प्रतिद्वंद्वी टायसन गे ने प्रदर्शन की सराहना की, खासकर बोल्ट के फार्म और तकनीक की। दौड़ का निरीक्षण कर रहे माइकल जॉनसन ने कहा कि वह यह देखकर हैरान थे कि 100 मीटर दूरी में उन्होंने कितनी तेजी से सुधार किया। जमैका के इस खिलाड़ी ने खुद भी समय को लेकर हैरानी जताई, लेकिन कोच ग्लेन मिल्स को यह विश्वास था कि उनकी क्षमता अभी और दिखेगी.

मिल्स की भविष्यवाणी महीने के अंत के पहले ही सच साबित हुई, जब बोल्ट 31 मई 2008 को 100 मीटर में एक नया विश्व रिकॉर्ड कायम किया। 1.7 मी/से गति से पीछे से आती हवा के बल से बोल्ट ने न्यूयॉर्क सिटी के इचान स्टेडियम में आयोजित रिबॉक ग्रांड प्रिक्स में 9.72 सेकेंड में दौड़ पूरी कर पावेल का रिकॉर्ड तोड़ दिया। यह रिकार्ड समय इस तथ्य के प्रकाश में और उल्लेखनीय था कि यह निर्धारित दूरी में केवल उनकी पांचवीं सीनियर दौड़ थी। गे फिर दूसरे स्थान पर आये और उन्होंने बोल्ट की शारीरिक श्रेष्ठता की यह कहते हुए प्रशंसा की कि," ऐसा लगता था कि उनके घुटने में चेहरे के पीछे भाग रहे थे।" टिप्पणीकारों ने कहा कि ऐसा लगता है कि बोल्ट ने अपने ओलंपिक प्रतियोगी गे पर मनोवैज्ञानिक बढ़त कायम कर ली है।

जून 2008 में बोल्ट ने इस दावे पर गौर करते हुए कि वे एक आलसी खिलाड़ी हैं, कहा कि ऐसी टिप्पणियां अनुचित थीं और वह अपनी क्षमता हासिल करने के लिए गहन प्रशिक्षण लेने लगे। हालांकि कुल मिलाकर उन्होंने माना कि ऐसी टिप्पणियां 400 मीटर स्पर्धा के प्रति उत्साह की कमी से उपजी है और वे इस दूरी की दौड़ के लिए प्रशिक्षित होना नहीं चाहते. 200 मीटर स्पर्धा की ओर अपने प्रयासों को मोड़ते हुए, बोल्ट ने साबित कर दिया कि कई प्रकार की स्पर्धाओं में उत्कृष्ट प्रदर्शन कर सकते हैं- जैसे पहले ओस्ट्रावा में विश्व में अग्रण्री समय के साथ दौड़ पूरी की और उसके बाद यूनान के एथेंस में 19.67 सेकेंड समय के साथ दूसरी बार राष्ट्रीय रिकॉर्ड तोड़ा. हालांकि अब भी मिल्स इस बात को प्रमुखता देते रहे कि बोल्ट को लंबी दूरियों पर ध्यान केंद्रित करना चाहिए, 100 मीटर स्पर्धा में दौड़ने की बोल्ट की स्वीकृति से धावक और प्रशिक्षक दोनों के लिए काम किया। बोल्ट अभ्यास के प्रति और ध्यान देने लगे और ओलंपिक के लिए तैयारियों के तहत तय एक प्रशिक्षण कार्यक्रम, जिससे कि गति और ताकत में इजाफा हो सके, से 100 मीटर और 200 मीटर दोनों में सुधार हुआ। उनका विश्वास बहाल हो रहा था और वह आगामी ओलंपिक में बेहतर प्रदर्शन के प्रति पूरी तरह आश्वस्त थे।

बोल्ट ने घोषणा की कि वह बीजिंग ग्रीष्मकालीन ओलंपिक में 100 मीटर और 200 मीटर दोनों स्पर्धाओं में हिस्सा लेंगे और 100 मीटर में यह नया विश्व रिकॉर्ड धारक दोनों में जीत का पसंदीदा था। 200 मीटर और 400 मीटर रिकार्ड धारक माइकल जॉनसन ने व्यक्तिगत रूप से इस धावक का समर्थन करते हुए कहा कि उन्हें विश्वास नहीं है कि अनुभव की कमी उनके खिलाफ काम करेगा। बोल्ट ने क्वार्टर-सेमीफाइनल और सेमी-फाइनल में क्रमशः 9.92 सेकेंड व 9.85 सेकेंड से दूरी तय कर फाइनल के लिए अर्हता प्राप्त की। 

100 मीटर ओलंपिक फाइनल में, बोल्ट ने प्रतिक्रिया समय 0.165 सेकेंड के साथ 9.69 सेकेंड (अधिकारिक 9.683) में दौड़ जीतकर नई जमीन तैयार की। यह उनके अपने ही विश्व रिकार्ड में सुधार था और वे दूसरे स्थान पर आये रिचर्ड थाम्पसन से काफी आगे थे, जिन्होंने 9.89 सेकेंड में दौड़ पूरी की। यह रिकार्ड अनुकूल हवा के बिना (+0.0 मी/से) तो बना ही, जीत हासिल करने से पहले ही जश्न मनाने की मानसिकता की वजह से वे थोड़े धीमे भी दिखे और उनके जूते का फीता भी खुल गया था। बोल्ट के कोच ने बताया कि बोल्ट के शुरुआती 60 मीटर की गति के आधार पर उन्होंने 9.52 सेकेंड में ही दौड़ पूरी कर ली होती. ओस्लो विश्वविद्यालय के सैद्धांतिक खगोल भौतिकी संस्थान की ओर से बोल्ट की दौड़ के वैज्ञानिक विश्लेषण के बाद हैंस एरिक्सन और उनके साथियों ने 9,60 सेकेंड उप समय की भविष्यवाणी की थी। दूसरे स्थान पर रहे थाम्पसन की तुलना में बोल्ट की स्थिति, गति में तेजी लाने व वेग को देखकर टीम ने अनुमान किया कि अंतिम रेखा पर पहुंचने से पहले जश्न मनाने के लिए वे अगर धीमा नहीं हुए होते तो समय 9.55 सेकेंड ही समय लगता.

बोल्ट ने कहा कि उनकी प्राथमिकता सिर्फ एक रिकार्ड स्थापित करना नहीं थी, उनका लक्ष्य था सिर्फ स्वर्ण पदक जीतना, जो जमैका को 2008 में पहली बार मिला। ओलंपिक पदक विजेता क्रिस अकाबुसी ने आखिरी लाइन पर बोल्ट के छाती पर थप्पड़ मारने को उनके अहंकार का हिस्सा बताया और टिप्पणी की कि इन कार्रवाइयों से बोल्ट और तेज रिकार्ड समय हासिल कर सकते हैं। IOC के अध्यक्ष जैक्स रोग ने भी जमैकन की इस कार्रवाई को अपमानजनक कहकर निंदा की। बोल्ट ने इस बात का खंडन किया कि इसका मकसद जश्न मनाना था और कहा कि" मैं अहंकारग्रस्त नहीं था। जब मैंने देखा मुझे कवर नहीं किया गया तो मैं खुश था बस". आइएएएफ के अध्यक्ष, लेमाइन डिक ने बोल्ट का समर्थन किया और कहा कि उनका जश्न मनाना उनकी जीत के अवसरों को देखते हुए यह उपयुक्त था। जमैका सरकार के मंत्री एडमंड बार्टलेट ने भी बोल्ट की कार्रवाई का यह कहकर बचाव किया कि" हमें इसे उस पल की महिमा के रूप में देखना चाहिए और इसका श्रेय देना चाहिए. हमें युवक के व्यक्तित्व को खुद को अभिव्यक्त करने की अनुमति देनी चाहिए".
उसके बाद बोल्ट ने 200 मीटर स्पर्धा में स्वर्ण पदक जीतने पर ध्यान केंद्रित किया और 1984 के लॉस एंजिल्स ओलंपिक्स में कार्ल लुईस के डबल जीत की बराबरी करने या उनसे आगे निकलने का लक्ष्य रखा। माइकल जॉनसन का मानना था कि बोल्ट आसानी से स्वर्ण पदक जीत जायेंगे, पर विश्वास किया कि ओलंपिक में 1996 के [[अटलांटा]] ग्रीष्मकालीन ओलंपिक में बना उनका अपना 19.32 सेकेंड का विश्व रिकार्ड बरकरार रहेगा. बोल्ट 200 मीटर में पहले और दूसरे दोनों राउंड को आसानी से पार कर लिया और दोनों समय दौड़ के अंत में जॉगिंग की। वे सेमीफाइनल जीत गये और फाइनल में जीत के लिए पसंदीदा खिलाड़ी बन गये। सेवानिवृत्त जमैकन धावक डॉन क्वैरी ने बोल्ट की प्रशंसा करते हुए कहा कि उन्हें विश्वास है कि जॉनसन का रिकॉर्ड टूट सकता है। अगले दिन, फाइनल में उन्होंने खेलों में जमैका के लिए चौथा सोना जीता और 19.30 सेकेंड समय लेकर नया विश्व व ओलंपिक रिकॉर्ड बनाया। जॉनसन के रिकॉर्ड इस तथ्य के बावजूद टूटा कि बोल्ट को 0.9 मी/से की गति से सामने से आ रही हवा से जूझना पड़ा. इस अवसर ने उन्हें क्वैरी के बाद दुनिया का पहला धावक बना दिया, जिसने 100 मीटर और 200 मीटर दोनों विश्व रिकार्ड बनाया। यह इलेक्ट्रॉनिक समय शुरू किये जाने के बाद पहला रिकार्ड था। इसके अलावा, बोल्ट उसी ओलंपिक में दोनों रिकॉर्ड तोड़ने वाले पहले धावक बन गये। 100 मीटर फाइलन के विपरीत, बोल्ट ने 200 मीटर दौड़ में अंतिम लाइन पर काफी जोर लगाया, यहां तक कि छाती को झुका लिया। दौड़ के बाद, स्टेडियम की ध्वनि प्रणाली पर "हैप्पी बर्थ डे" का संगीत गूंजा, क्योंकि आधी रात के बाद उनका 22 वां जन्मदिन शुरू होने वाला था।

दो दिन बाद बोल्ट ने जमैका की 4x100 रिले टीम में तीसरी बार दौड़े और उनके स्वर्ण पदकों की संख्या तीन हो गई। अपने साथियों, नेस्टा कार्टर, माइकल फ्रेटर और असफा पावेल के साथ असफा बोल्ट ने 37.10 सेकेंड समय में पिछले रिकार्ड को सेकेंड के तीन दहाई के अंतर से एक अन्य विश्व और ओलंपिक रिकॉर्ड तोड़ा. पावेल, जिन्होंने टीम को अंतिम रेखा पर पहुंचाने में अहम भुमिका निभाई, को बोल्ट के हाथों अपने 100 मीटर रिकॉर्ड के टूटने से पछतावा हुआ, पर उन्होंने अपने जमैकन प्रतिद्वंद्वी के प्रति को शत्रुतापूर्ण व्यवहार नहीं दिखाते हुए कहा कि उनके तीसरे विश्व रिकार्ड में मदद कर उन्हें खुशी महसूस हो रही है। जीत के बाद बोल्ट ने चीन के सिचुआन प्रांत के बच्चों के लिए 50,000 डॉलर का दान दिया, जिससे कि2008 के सिचुआन भूकंप के पीड़ितों की मदद की जा सके। 
बोल्ट के रिकार्ड बनाने वाली दौड़ों की वजह से टिप्पणीकारों न केवल उसकी उपलब्धियों प्रशंसा की, बल्कि अब तक के सर्वाधिक सफल धावक बनने की संभावना का भी अनुमान किया। टिप्पणकारों ने उनकी ओलंपिक कामयाबी की प्रशंसा की, क्योंकि उस खेल की एक नई शुरुआत थी, जिसे कुख्यात नशीली दवा घोटालों से लंबे समय से सामना करना पड़ा था। पिछले छह सालों में BALCO घोटाला गूंजता रहा और टिम मोंटगोमरी और गैटलिन जस्टिन से उनके 100 मीटर विश्व रिकार्ड छीन लिये गये व मैरियन जोन्स ने तीन ओलंपिक स्वर्ण पदक लौटा दिये। दवाओं के परीक्षण में दोषी पाये जाने के बाद सभी तीन धावकों को एथलेटिक्स के लिए अयोग्य ठहराया गया, क्योंकि उनकी प्रणालियों में प्रतिबंधित पदार्थ पाये गये थे। बोल्ट के रिकार्डतोड़ प्रदर्शन से विक्टर कोंट सहित कुछ टिप्पणीकारों को संदेह हुआ और एक स्वतंत्र कैरेबियन एंटी-डोपिंग फेडरेशन के अभाव से चिंता और बढ़ गई। बोल्ट के कोच ग्लेन मिल्स और हर्ब इलियट (जमैकन एथलेटिक्स टीम डॉक्टर) ने नशीली दवाओं के प्रयोग के आरोप को एक सिरे से अस्वीकार कर दिया। आइएएएफ के डोपिंग-निरोधक आयोग के एक सदस्य इलियट ने इस संबंध में चिंतित लोगों से आग्रह किया कि "वे आयें और हमारे कार्यक्रम देखें, वे आये और हमारा परीक्षण देखें, हमारे पास छिपाने के लिए कुछ नहीं है। मिल्स भी समान रूप से इस बात पर अड़े रहे कि बोल्ट एक साफ-सुथरे एथलीट हैं और उन्होंने "जमैका के ग्लैनर" के समक्ष घोषणा की कि:"हम किसी दिन, किसी समय और शरीर के किसी भाग के परीक्षण के लिए तैयार हैं.."[वह]विटामिन भी लेना पसंद नहीं करते. बोल्ट ने कहा कि ओलंपिक से पहले वे जांच के लिए वह चार बार गये थे और सभी में प्रतिबंधित पदार्थो के लिए नकारात्मक रिपोर्ट आई. उन्होंने डोपिंग निरोधी परीक्षण करने वाले अधिकारियों का भी स्वागत किया वे जांच करें और साबित करें कि वे पाक-साफ हैं। उन्होंने कहा कि,"हम कड़ी मेहनत करते हैं,
अच्छा प्रदर्शन करते हैं और हम जानते हैं कि पाक- साफ हैं।

2008 के एथलेटिक्स सत्र में बोल्ट ने AF गोल्डन लीग पूरी की और वेल्टक्लेसी ज्यूरिख प्रतिस्पर्धा में शिरकत की शुरूआत की। 100 मीटर दौड़ में अपने प्रतिद्वंद्वियों के बीच धीमी गति होने के बावजूद, उन्होंने 9.83 सेकेंड में अंतिम रेखा पार की। हालांकि यह समय उनके नये-नये बने विश्व रिकॉर्ड और असाफा पावेल के ट्रैक रिकॉर्ड से कम था है, लेकिन यह फिर भी 100 मीटर स्पर्धा में उस तारीख तक किसी धावक द्वारा कामयाब हुए पन्द्रह शीर्ष धावकों में से एक था। बोल्ट ने स्वीकार किया कि वह पूरी ताकत से नहीं दौड़े, वे ठंड से पीड़ित थे, लेकिन उन्होंने दौड़ जीतने और बेहतर सेहत बहाल रखने पर ध्यान पर केंद्रित किया। लॉज़ेन में सुपर ग्रैंड प्रिक्स फाइनल में 200 मीटर स्पर्धा में 19.63 सेकेंड समय लेकर दूसरी सबसे तेज दौड़ पूरी की और जेवियर कार्टर के ट्रैक रिकॉर्ड की बराबरी की। हालांकि, 100 मीटर फाइनल में, असफा पावेल ने सबका ध्यान आकर्षित किया। 9.72 सेकेंड समय के साथ अपना व्यक्तिगत सर्वश्रेष्ठ प्रदर्शन कर पावेल बोल्ट के विश्व रिकार्ड के करीब पहुंच गये और बोल्ट के मुख्य प्रतिद्वंद्वी के रूप में अपनी दावेदारी पेश रखी. बोल्ट की इस सीजन की अंतिम दौड़ तीन दिन बाद ब्रुसेल्स के गोल्डन लीग के फाइनल में पूरी हुई। ओलंपिक में फाइनल के बाद से बोल्ट और पावेल दोनों की भागीदारी वाली यह पहली 100 मीटर दौड़ थी, दोनों जमैकन ने ट्रैक रिकॉर्ड तोड़ दिया है, लेकिन बोल्ट 0.06 सेकेंड से और 9.77 सेकेंड समय के साथ पावेल को 0.06 सेकेंड के अंतर से हराकर पहले नंबर पर आये। हालांकि, यह जीत उतनी आसान नहीं रही, जितनी बीजिंग में थी। बोल्ट ने नौ प्रतियोगियों में सबसे धीमी शुरुआत की और उन्हें ठंड और और 0.9 मी/से की गति से सामने से आती हवा से जूझते हुए अपनी बढ़त बनानी थी। हालांकि 100 मीटर में जमैकन के प्रभुत्व की पुष्टि हो गई, क्योंकि इतिहास में दस बसे तेज वैध समय में से नौ बोल्ट या पावेल ने दर्ज की। जमैका लौटने पर बोल्ट की घर वापसी का जश्न मना और बोल्ट को ओलंपिक में उनकी उपलब्धियों के लिए आर्डर ऑफ डिस्टिंग्शन से सम्मानित किया गया।

वे साल के आइएएएफ पुरुष एथलीट के रूप में चयनित किये गये और अपने प्रदर्शनों के लिए एक विशेष ओलंपिक पुरस्कार जीता। हालांकि, बोल्ट ने भविष्य की स्पर्धाओं के लिए ध्यान देना शुरू किया व 2010 के 400 मीटर विश्व रिकार्ड तोड़ने का लक्ष्य रखा, क्योंकि इस साल कोई बड़ी प्रतियोगिता नहीं है।

बोल्ट ने अपनी गति में सुधार के लिए सीजन 400 मीटर प्रतिस्पर्धा पूरी की और दो दौड़ जीते व किंग्स्टन में 45.54 सेकेंड का समय दर्ज किया। और हवा की स्थितियों के कारण मार्च में 100 मीटर स्पर्धा में उन्होंने सीजन के पहले उप-10 सेकेंड समय में दौड़ पूरी की। अप्रैल के आखिर में एक कार दुर्घटना में बोल्ट को पैर की मामूली चोट का सामना करना पड़ा. हालांकि, मामूली सर्जरी के बाद वह तेजी से स्वस्थ हो गये और (जमैका में एक ट्रैक स्पर्धा को रद्द करने के बाद) उन्होंने कहा कि मैनचेस्टर ग्रेट सिटी खेलों में 150 मीटर स्ट्रीट प्रतिस्पर्धा में हिस्सा लेने के लिए वे फिट हैं। बोल्ट ने 14.35 सेकेंड से दौड़ जीत ली और 150 मीटर श्रेणी में इसे अब तक के सबसे तेज रिकार्ड के रूप में दर्ज किया गया। पूरी तरह फिट नहीं होने के बावजूद उन्होंने जमैकन राष्ट्रीय चैंपियनशिप में 100 मीटर व 200 मीटर श्रेणी में क्रमशः 9.86 और 20.25 सेकेंड समय से खिताब हासिल किया। मतलब यह कि उन्होंने 2009 के विश्व चैंपियनशिप की दोनों स्पर्धाओं में भागीदारी की काबिलियत हासिल कर ली। प्रतिद्वंद्वी टायसन गे ने कहा कि बोल्ट का 100 मीटर का रिकार्ड उनकी मुट्ठी में है, लेकिन बोल्ट ने दावा खारिज कर दिया और इसके बदले उन्होंने कहा कि असफा पावेल के चोट से वापसी के प्रति ज्यादा रुचि है। बोल्ट जुलाई में एथजेटिसिमा मीट में प्रतिकूल स्थितियों से निपटते हुए 19.59 सेकंड में 0.9 मी/से गति से सामने से आती हवा और बारिश के बावजूद दौड़ पूरी की और यह 200 मीटर का अब तक का चौथा तेज रिकॉर्ड था और यह गे के सर्वश्रेष्ठ समय का सौंवा था।

अगस्त में 2009 के विश्व चैंपियनशिप में बोल्ट 100 मीटर की स्पर्धा को तब आसान बना दिया, जब उन्होंने 9.89 सेकेंड में फाइनल के पूर्व अब तक का सबसे तेज दौड़ पूरी की। फाइनल में बोल्ट और गे सीजन में पहली बार एक साथ दिखे. बोल्ट ने 9.58 सेकेंड समय के साथ विश्व चैंपियनशिप में स्वर्ण पदक जीतकर अपने विश्व रिकॉर्ड में सुधार किया। गे ने बीजिंग में बोल्ट के 9.69 विश्व रिकार्ड दौड़ के मुकाबले 9.71 व 0,02 सेकेंड का समय लिया। पहले के सर्वश्रेष्ठ समय के सेकेंड के दसवें हिस्से के साथ यह इलेक्ट्रॉनिक समय निर्धारण की शुरुआत के बाद से 100 मीटर स्पर्धा में सबसे बड़ा अंतर था।

हालांकि गे ने प्रतियोगिता की दूसरी दौड़ से नाम वापस ले लिया, इस जमैकन ने एक बार फिर 200 मीटर फाइनल में विश्व रिकॉर्ड तोड़ा. उन्होंने अपना रिकार्ड 0.11 सेकंड से तोड़ा और 19.19 सेकंड में दौड़ पूरी की। विश्व चैंपियनशिप के इतिहास में उन्होंने 200 मीटर की दौड़ सबसे बड़े अंतर से जीता, हालांकि दौड़ में तीन अन्य एथलीटों ने भी शिरकत की और उनका समय 19.90 सेकंड के अंदर रहा, जो इस स्पर्धा की सबसे बड़ी संख्या थी। बोल्ट की गति ने उनसे अधिक अनुभवी प्रतियोगियों को भी प्रभावित किया, जैसे तीसरे स्थान पर आये वालेस स्पीयरमैन ने उनकी गति की सराहना की और पूर्व ओलंपिक चैंपियन शान क्रॉफर्ड ने कहा "बस वहां से बाहर आते ही...मुझे लगा जैसे कि मैं एक विडियो खेल में हूं, वह लड़का इतना तेज दौड़ रहा था।". बोल्ट ने विश्व चैंपियनशिप में अपने प्रदर्शन के एक महत्वपूर्ण कारक की चर्चा करते हुए कहा कि उन्होंने अपनी दौड़ शुरू की शुरुआत में सुधार किया है: जैसे 100 मीटर में उनका प्रतिक्रिया समय (0.146) और 200 मीटर में (0.133) की गति उस गति से काफी तेज है, जो बीजिंग ओलंपिक में उनके विश्व रिकार्ड दौड़ में हासिल हुआ था। हालांकि, जमैका की 4x100 मीटर रिले टीम के अन्य सदस्यों के साथ उनका प्रदर्शन 2008 के ग्रीष्मकालीन ओलंपिक के उनके 37.10 सेकेंड सेट के विश्व रिकार्ड की तुलना मे गिर गया और उन्होंने 37.31 सेकेंड का समय लिया, जो हालांकि एक चैम्पियनशिप रिकार्ड उस समय तक के इतिहास में दूसरा सबसे तेज समय था।

बर्लिन चैंपियनशिप के अंतिम दिन, बर्लिन के गवर्निंग मेयर क्लाऊस वोवरिट ने एक छोटे समारोह में बोल्ट को 12-फुट उंची बर्लिन की दीवार का टुकड़ा भेंट की और कहा, बोल्ट ने दिखाया है कि " कोई उस दीवार को तोड़ सकता है, जिसे अजेय माना जाता है।" लगभग तीन टन के इस टुकड़े को बोल्ट के जमैका के प्रशिक्षण शिविर में रखा जायेगा.

बोल्ट के 100 मीटर और 200 मीटर स्पर्धाओं में विश्व रिकॉर्ड तोड़ने के कई दिनों के बाद लंबी कूद (1991 में बना 8.95 मीटर का) में विश्व रिकॉर्ड धारक माइक पावेल ने दलील दी कि बोल्ट 9 मीटर से अधिक लंबी कूद में सक्षम हो सकते है और लंबी कूद "उनकी ऊंचाई और गति के लिए एकदम उपयुक्त" है सीजन के अंत में वह लगातार दूसरे वर्ष आइएएएफ विश्व एथलीट ऑफ द इयर चुने गये।

बोल्ट नृत्य के प्रति अपने प्यार का इजहार करते हैं और उनका चरित्र अक्सर आरामपसंद और तनाव रहित माना जाता रहा है। बोल्ट के जमैकन ट्रैक और फील्ड के आदर्श खिलाड़ियों में हर्ब मैकेनले और 200 मीटर स्पर्धा में पूर्व जमैकन रिकार्ड धारक डॉन क्वेरी. 200 मीटर में पूर्व विश्व रिकार्ड और ओलंपिक पदक धारक माइकल जॉनसन शामिल हैं और उन्हें बोल्ट काफी सम्मान देते रहे हैं। सबसे पहले उनमें क्रिकेट के प्रति रुचि जगी और उन्होंने कहा कि अगर वे धावक नहीं होते तो एक तेज गेंदबाज होते. जब वे बच्चे थे तो पाकिस्तान के समर्थक थे और वकार यूनुस की गेंदबाजी की प्रशंसक थे। वे भारतीय बल्लेबाज सचिन तेंडुलकर, वेस्ट इंडीज के के सलामी बल्लेबाज क्रिस गेल, पश्चिम [300] और ऑस्ट्रेलियाई सलामी बल्लेबाज मैथ्यू हेडन के भी प्रशंसक हैं। बोल्ट ने फुटबॉल के लिए अपने प्यार को भी व्यक्त किया है और वे मैनचेस्टर यूनाइटेड के प्रशंसक है। मैनचेस्टर में दौड़ के बाद उन्होंने टीम के सदस्यों से उनके प्रशिक्षण स्थल पर मिले और राष्ट्रीय पुर्तगाली खिलाड़ी क्रिश्चियानो रोनाल्डो को दौड़ संबंधी सलाह की पेशकश की। 

जमैका के किंग्सटन में, 2002 विश्व जूनियर चैंपियनशिप्स में 200 मीटर खिताब जीतने के बाद बोल्ट ने पुमा के साथ एक प्रायोजन समझौते पर हस्ताक्षर किए। चीन के बीजिंग में 2008 के समर ओलंपिक में बोल्ट के ओलंपिक उपलब्धियों के संवर्द्धन के लिए पुमा ने इचान स्टेडियम में बोल्ट के रिकार्ड बनाने वाली दौड़ सहित ओलंपिक की तैयारियों की एक वीडियो श्रृंखला जारी की है। न्यूयॉर्क शहर में विश्व रिकार्ड तोड़ने वाली दौड़ जीतने पर, जिसके बाद एक तेज तूफान आया, प्रेस ने इस जमैकन को मजाकिया लहजे में"लाइटनिंग बोल्ट" और "बोल्ट फ्राम द ब्लू" के उपनाम दिये। बीजिंग 2008 के 100 मीटर फाइनल में बोल्ट ने पुमा के सोने के तमगे पहने, जिसपर "बीजिंग 100 मीटर गोल्ड" उकेरा गया था। उनका एथलेटिक्स एजेंट पेस स्पोर्ट्स मैनेजमेंट है।

एथलेटिक्स में बोल्ट की सफलता के परिणामस्वरूप उन्हें 2009 को लौरस वर्ल्ड स्पोर्ट्समैन ऑफ द इयर नामित किया गया।

बोल्ट का 100 मीटर में 9.58 सेकेंड का समय अब तक का सबसे तेज व्यक्तिगत सर्वश्रेष्ठ वैधानिक समय है। मौजूदा ओलंपिक में बोल्ट के पास 9.683 सेकंड का दूसरा सबसे तेज (सटीक 9.683 सेकेंड) रिकॉर्ड भी है। 2008 के अमेरिकी ओलंपिक परीक्षण में टायसन गे ने 9.68 सेकेंड का समय दर्ज किया, लेकिन उन्हें 4.1 मि/से सेकेंड की गति से पीछे से आती हवा ने सहायता की, जिससे आइएएएफ द्वारा निर्धारित 2.0 मि/से के कानूनी सीमा से ज्यादा होने के कारण इसे विश्व रिकार्ड में शामिल नहीं किया जा सका 1996 में ओबडेले थाम्पसन की 9.69 सेकेंड की दौड़ को मान्यता नहीं मिली, क्योंकि हवा के रूप में मान्यता प्राप्त नहीं मिली, क्योंकि उन्हें 5.01 मि/से सेकेंड की गति से पीछे से आती हवा ने सहायता की। 

200 मीटर में बोल्ट का व्यक्तिगत 19.19 सेंकेंड का समय सर्वश्रेष्ठ विश्व रिकॉर्ड है। यह रिकार्ड बर्लिन में 2009 के विश्व एथलेटिक्स चैंपियनशिप में-0.3 सेकेंड की गति से सामने से आ रही हवा के बावजूद दर्ज किया गया। उन्होंने 19.30 सेकेंड के समय (सटीक 19.296 सेकेंड) <रेफरी का नाम = बर्लिनडाटा/) समय के साथ ओलंपिक रिकार्ड भी तोड़ा, बर्लिन 2009 के पहले का विश्व रिकॉर्ड भी तोड़ा- और इस तरह माइकल जॉनसन का पिछला विश्व रिकॉर्ड और 19.32 सेकेंड का ओलंपिक रिकार्ड भी टूट गया। बोल्ट और जॉनसन के रिकॉर्ड स्थापित करने वाली दौड़ के अगला सबसे तेज समय लगभग तीन दसवां अंश धीमा था। टायसन गे का सर्वश्रेष्ठ व्यक्तिगत समय 19.58 सेकेंड रहा। आइएएएफ के शीर्ष पांच धावकों में बोल्ट पहले गैर-अमेरिकी हैं।

2008 के ओलंपिक में बोल्ट सहित जमैकन रिले टीम ने 4x100 मीटर स्पर्धा में 37.10 सेकेंड के समय के साथ विश्व और ओलंपिक रिकॉर्ड कायम किया है। आइएएएफ के सर्वश्रेष्ठ दस प्रदर्शनों में केवल इसी दौड़ में अमेरिकी टीम ने स्थापित नहीं किया।

उम्र श्रेणियों -15 (20.58 सेकेंड),16 (20.13 सेकेंड युवा विश्व रिकार्ड), 17 (19.93 सेकेंड) और 18 (19.93 सेकेंड विश्व जूनियर रिकॉर्ड) के लिए बोल्ट के नाम 200 मीटर में विश्व के सर्वश्रेष्ठ किशोर के परिणाम दर्ज है। उन्होंने 2009 के दौरान 150 मीटर की दूरी में विश्व का सर्वश्रेष्ठ प्दुरदश्यार्शन किया, जिसके दौरान वे 8.70 सेकेंड में अंतिम 100 मीटर की दूरी तय की, यह 100 मीटर स्पर्धा में अब तक की सबसे तेज दौड़ थी।


