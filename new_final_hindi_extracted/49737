मे-ब्रिट मोजर

मे-ब्रिट मोजर (जन्म ४ जनवरी १९६३) नॉर्वे की मनोविज्ञानी, तंत्रिका विज्ञानी और ट्रॉनहैम, नॉर्वे स्थित नार्वेजियन यूनिवर्सिटी ऑफ़ साइंस एंड टेक्नोलॉजी (एनटीएनयू) के कवली इंस्टिट्यूट फॉर सिस्टम्स न्यूरोसाइंस एंड सेंटर फॉर द बायोलॉजी ऑफ़ मेमोरी में संस्थापक निदेशक हैं।

मोजर और उनके पति एडवर्ड मोजर पीएचडी करने के एक वर्ष बाद १९९६ में एनटीएनयू में मनोविज्ञान और तंत्रिका-विज्ञान के सह-आचार्य (एसोशिएट प्रोफेसर) पद पर नियुक्त हुये। मोजर ने अपने पति के साथ विभिन्न पुरस्कार प्राप्त किये जिनमें लोइसा ग्रॉस होविट्ज़ प्राइज और कार्ल स्पेंसर लश्लेय अवार्ड भी शामिल हैं। २०१४ में उन्होंने जॉन ओकीफ़ के साथ चिकित्सा के क्षेत्र में नोबेल पुरस्कार प्राप्त किया।
