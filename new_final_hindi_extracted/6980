पश्चिम क़ज़ाख़स्तान प्रांत

पश्चिम क़ज़ाख़स्तान प्रांत () मध्य एशिया के क़ज़ाख़स्तान देश का एक प्रांत है। इसकी राजधानी ओराल () नाम का शहर है, जिसे 'उराल्स्क' () भी कहा जाता है। इस प्रांत की सरहदें रूस से लगती हैं और यह यूराल पहाड़ों के पास स्थित है। यूराल नदी प्रांत से गुज़रकर कैस्पियन सागर की तरफ़ जाती है। भौगोलिक रूप से इस प्रांत को अक्सर पूर्वी यूरोप में माना जाता है।

पश्चिम क़ज़ाख़स्तान प्रदेश का पहला गठन सोवियत संघ के ज़माने में सन् १९३२ में किया गया। १९६२ में इसका नाम बदलकर उराल्स्क प्रदेश कर दिया गया लेकिन १९९२ में इसे फिर से 'पश्चिम क़ज़ाख़स्तान' का नाम दे दिया गया।

२००९ की जनगणना में पश्चिम क़ज़ाख़स्तान के ६९.८% लोग कज़ाख़ समुदाय और २७.४% रूसी समुदाय के थे। हालांकि क़ज़ाख़स्तान के बहुत से अन्य भागों में जर्मन, यूक्रेनी और पोलिश लोग रहते हैं इन समुदायों की आबादी पश्चिम क़ज़ाख़स्तान में काफ़ी कम है।

