सेनेटरी नैपकिन

सेनेटरी नैपकिन या 'स्वच्छता पैड' (sanitary napkin, perineal pads या maternity pads) एक चपटी गद्दी होती है जिसे लड़कियों और महिला द्वारा मासिक धर्म के दौरान होने वाले रक्तस्राव के अवशोषण (सोखने) के लिए पहना जाता है। मासिक धर्म के अतिरिक्त इसे योनि की शल्य चिकित्सा के बाद स्वास्थ्य लाभ के समय, लोचिआ (जन्म देने के पश्चात जो खून बहता है), गर्भपात, या किसी भी अन्य की स्थिति में जहाँ योनि से होने वाले किसी भी प्रवाह को अवशोषित करना आवश्यक हो, के समय भी प्रयोग में लाया जाता है।

