सिरोही

सिरोही राजस्थान प्रान्त का एक शहर है। सिरोही जिले में हाथल गाँव में श्री ब्रह्माजी का १३५० वर्ष पुराना मंदिर है। इस मन्दिर का जीर्णोद्धार हो रहा हे।

सिरोही- सिर और ओही का मतलब है सिर काटने कि हिम्मत रखने वाले। गुजराती के महान लेखक झवेरचन्द मेघाणी ने अपनी किताब "सोराष्ट्र नी रसधार" में लिखा है सिरोही की तलवार और लाहौर कि कटार। कहते हैं कि सिरोही में ऐसी तलवार बनती थी जिसको पानी के प्रपात से तलवार को धार दी जाती थी। आज भी सिरोही कि तलवार प्रसिद्ध है। सिरोही से 15 किमी की दूरी पर एक गाव है तेलपुर। कहते है पाडीव से कुछ देवडा राजपुतों ने आ कर तेलपुर बसाया था। वो लोग लड़ने में तेज थे अतः सिरोही के महाराजा उनको तेज कह कर बुलाते थे। इसी लिये उस समय तेलपुर का नाम तेजपुर रखा था। लेकिन धीरे-धीरे कालंतर में उस का नाम तेलपुर हो गया।

सिरोही में मक्का, दलहन, गेहूँ और तिलहन इस क्षेत्र की प्रमुख फ़सलें हैं। सिरोही में चूना-पत्थर, ग्रेनाइट और संगमरमर का खनन किया जाता है। सिरोही नगर एक कृषि बाज़ार और हस्तशिल्प-धातुकर्म का केंद्र है, जो चाक़ू, कटार व तलवार के निर्माण के लिए विख्यात है।

सिरोही जिले में दो हवाई पट्टी है- 1. सिरोही 2.मानपुर (आबूरोड)

सिरोही का एक अस्पताल और राजस्थान विश्वविद्यालय से संबद्ध एक सरकारी महाविद्यालय है।

सिरोही नगर की जनसंख्या 2001 की जनगणना के अनुसार 35,531 है और सिरोही ज़िले की कुल जनसंख्या 8,50,756 है।
