वुल्फ फिल्म

■ वुल्फ (अंग्रेजी ; Wolf) वर्ष 1994 की अमेरिकन रोमांटिक-हाॅर्रर फिल्म है, जिसे माइक निकलस ने निर्देशित किया है तथा जिम हैरीसन, वेस्ले स्ट्रीक और अप्रत्यक्ष रूप से एलेन मेय ने सम्मिलित रूप लेखन किया है। संगीत एनियो माॅरिकाॅन और छायांकन (सिनेमाटोग्राफी) जिस्पी राॅटुन्नो ने दिया है। फिल्म की मुख्य भुमिका में जैक निकलसन और मिशैल पैफेर ने अदा की है तथा सह-भुमिकाओं में जेम्स स्पेडर, केट नेलिगान, रिचर्ड जेनकिन्स, क्रिस्टोफर प्लूमर, एइलिन एटकिन्स, डेविड हायड पियर्स और ओम पुरी शामिल है। 

वेर्माॅन्ट से घर लौट रहे विल रेण्डल (जैक निकलसन) जंगल रास्ते में कार से एक भेड़िए को टक्कर मार बैठते है, मरा हुआ जानकर उसे हटाने दौरान भेड़िया विल को धोखे से काटकर भाग निकलता है। 
उधर विल रेण्डल और उसके ऑफिस सहयोगियों में चर्चा है कि उनके पब्लिशिंग हाउस को एक बड़े ही अड़ियल अरबपति रेमण्ड एल्डेन (क्रिस्टोफर प्लूमर) ने टेकओवर कर लिया है और विल को चीफ इन एडिटर के ओहदे से हटाकर उन्हीं के अधीनस्थ स्टीवर्ट स्विंटन (जेम्स स्पेडर) को सौंपा जा रहा है। 
इस दरम्यान विल खुद में इस मनोवैज्ञानिक रूप से तब्दिलियां महसूस करता है, अब उसमें खुराक और जिस्मानी भूख की तरह उसकी अधेड़ और सुस्त इंद्रियों में चैतन्यता आ जाती है। घर में अपनी पत्नी शेर्लाॅट (केट नेलिगान) के कपड़े सुंघते वक्त कुछ शक होता है और घर से दौडते हुए स्टीवर्ट के घर पहुँचता है। स्टीवर्ट के रोकने की कोशिश में विल उसकी हथेली पर दांत गड़ाकर भागते हुए सिढ़ियों पर कुलांचे भरता हुआ उसके बेडरूम पहुँचता है, जिधर शेर्लाॅट को अपत्तिजनक स्थिति पर उसकी बेहयाई का यकीन हो जाता है। शेर्लाॅट की इस बेवफाई पर विल घर छोड़कर दुसरे ठिकाने मेयफ्लाॅवर होटल में ठहरता है। 

उधर अपने तन्हाई से उबरने के लिए वह रेमण्ड एल्डेन की नाखुश बेटी लाॅरा (मिशैल पेफैर) पर आसक्त होने लगता है। वह लाॅरा के गेस्टहाउस पर रुकता है और तब उस पूरनमासी की रात उसमें भेड़िए की शिकारी फितरत जाग उठती है, और खिड़की के रास्ते कुदकर एल्डेन की एस्टेट में विचरते एक हिरण का शिकार करता है। अगली सुबह नींद टुटने पर विल नदी के एक सोते किनारे पाता है, लेकिन अपने ही चेहरे और हाथों को खुन में सना देखकर वह घबरा जाता है और छिपते-छुपाते अपनी वाॅल्वो से भाग निकलता है। 
डाॅक्टर से जरुरी औपचारिक जांच के बाद वह भारतीय पारानाॅर्मल विशेषज्ञ डाॅ. विजय एलेज़ियस (ओम पुरी) से मिलता है, जहाँ वे विल में पनप रहे उस वहशीपन से निजात के लिए एक चांदी का ताबिज़ देते है, लेकिन चुंकि डाॅ. विजय इस गिरती सेहत के बाद उम्र के आखिरी पड़ाव पर है, वो विल के दंश पाकर भेड़िया मानव बनने और इस पल-पल की यातना भरी तकलीफ से छुटकारा पाने को कहते है। लेकिन विल चुंकि खुद इस डरावने बदलाव से वाकिफ है वो इंकार करता है, लेकिन वो ताबिज़ इस ख्याल से अपने पास रखता है कि कहीं उसके भीतर का जानवर दुबारा न जाग जाए। फिर शाम को विल होटल पहुँचकर लाॅरा से गत रात से गायब होने के लिए अफसोस जाहिर करता है, और दुबारा मिलने के लिए उसे होटल आने को कहता है। लगभग उसी शाम जब पूनम का चांद बढ़ता है, विल के अंदर का भेड़िया उस पर हावी होता है, और शहर की चिड़ियाघर से आ रही जानवरों के शोरगुल से खिंचा चला जाता, पर उसके कुछ करने से पूर्व ही वहां मौजुद दो पुलिस ऑफिसर उसे धर लेते है और लेकिन हथकड़ी लगाने के प्रयास में विल बेहद फुर्ती से दीवार कुदकर बाहर एक सुनसान रास्ते पहुंचता है, लेकिन वहां कुछ तीन उठाईगीरी किस्म के लोग उससे पैसे छीनने को धमकाते है और विल उन्हीं पर हमलाकर बुरी तरह मार देता है. विल अपने रुम वापिस लौटता है पर अगली सूबह उसे बीती रात के बारे में कुछ याद नहीं पड़ता। 

वहीं विल की कोशिश में अपने सभी मुख्य राईटरों की जमात को अपने अधीन कर मि. एल्डेन से वापिस अपने एडिटर ईन चीफ की कुर्सी हथिया लेता है, जिसकी खबर टाॅयलेट में मौजूद स्टीवर्ट को चौंकाने के लिए जाता है, और अपनी दूसरी अतिरिक्त आधिकारिक ताकत के जरिए उसे बर्खास्त करने की नोटिस देता है। इस वर्चस्व के बहाने वह स्टीवर्ट के जुते पर पेशाब कर विल खुद के इलाके बनाने की बात कहता है। गुस्साए स्टीवर्ट के बाहर जाते ही विल तब हाथ धोकर, पोंछने के लिए जब अपनी जैकेट से रुमाल निकालता है तो साथ में एक नुचीं हुई इंसानी उंगली भी बाहर वाशबेसिन में गिर पड़ती है. विल की परेशानी का ठिकाना नहीं रहता और वहां से बदहवास सा बाहर भाग खड़ा होता है। 

वहीं होटल की लाॅबी से गुजरने दौरान विल को शारलाॅट रोकती है, और स्टीवर्ट से जुड़ी नाजायज रिश्तों के खत्म होने और इस पश्चाताप के लिए उससे माफी मांगती है, मगर विल अब उससे किसी भी तरह का वास्ता नहीं रखना चाहता और दुत्कारते हुए दफा होने को कहता है. वहीं पास के वेटिंग कोच पर बैठी लाॅरा उन दोनों की बातें सुन लेती है, शारलाॅट के हटने बाद लाॅरा विल के पीछे हो लेती है। कमरे में मौजूद विल को अपने दरींदे के जागने के डर से उस ताबिज़ को पहन लेता है, और पिछली रात मिली हथकड़ी से खुद को कैद कर लेता है। लाॅरा किसी प्रकार एक होटलकर्मी से एकस्ट्रा चाभी से दरवाजा खोल अंदर दाखिल होती है। विल की हथकड़ी को छुड़ाने और इस तीसरी मुलाकात में दोनों हमबिस्तर हो जाते है। इस बीच जब लाॅरा गहरी नींद में होती है विल में मौजुद भेड़िया जागता है और चांदनी रात में बाहर पार्क जाकर हुंक लगाता है, आस-पास टहलते लोग लगभग डर से थर्रा जाते है. रात बीतने पर विल वापिस अपने बिस्तर लौटता है। ।

अगली सुबह डिटेक्टिव कार्ल ब्रिजर (रिचर्ड जेनकिन्स) और डिटेक्टिव वेड (ब्रायन मार्किन्सन) विल को रह खबर देते है कि उसकी बीवी शारलाॅट का किसी ने बेरहमी गला काट कर कत्ल किया है। विल इस खबर से निढाल हो जाता है, डिटेक्टिव ब्रिजर, विल को शेर्लाॅट की शिनाख्त और उसके संदिग्धता जानने के लिए पुलिस स्टेशन पर पुछताछ करने को बुलाते है। इन सबके बीच स्टीवर्ट और रेमण्ड को टीवी समाचारों पर विल की पत्नी शेर्लाॅट की कत्ल की खबरें मिलती है। रेण्डल स्टीवर्ट को कहता है कि अगर विल की इस जुर्म में सबूत पुख्ता हुए तो उस एडीटर इन चीफ की कुर्सी राॅय मैकएलिस्टर (डेविड हायड पियर्स) को स्थानांरित की जा जाएगी। तब स्टीवर्ट भी कहता है कि अगर दोनों में से कुछ आशातीत न हुआ तो वह वापिस नौकरी पर आना चाहेगा। 

वही लाॅरा जब विल को अपने पिता के एस्टेट ले जाती है, तो उसकी सारी शंकाए डर में बदल जाती है। विल के जुतो में लगी मिट्टी, अपनी अतिसंवेदनशील कानों से दूर फोन की रिंग को सुनना, और फोन पर डिटेक्टिव ब्रिज पर यह मालूम होना कि शेर्लाॅट की कत्ल की फोरेंसिक रिपोर्ट में किसी जानवर के डीएनए जुड़े निशान मिले है। अब लाॅरा को यकीन हो जाता है विल के द्वारा की समी हत्याओं का जिम्मेदार उसके अंदर जानवर का काम है। फिर लाॅरा को विल के कहने पर उसे घोड़ों के अस्तबल में बंद करना पड़ता है और पुलिस स्टेशन इत्तला करने जाती है। पर संयोगवश वहां स्टीवर्ट मिलता है जो वो शेर्लाॅट के कत्ल की गवाही देने पहुँचा था। लेकिन स्टीवर्ट की पीली आंखे, लाॅरा के शरीर से विल की गंध पता होने पर लाॅरा को एहसास होता है कि स्टीवर्ट भी विल के दंश का शिकार है और वह भी भेड़िया बन रहा है। स्टीवर्ट उसे डेट करने को कहकर केबिन में चला जाता है और अवसर पाकर लाॅरा वहां से भाग निकलती है। लाॅरा को विल के निर्दोष होने यकीन हो जाता है और वहां शहर से भाग निकललने का फैसला लेती है। 

उधर स्टीवर्ट भी लाॅरा के पीछा करते हुए उसके एस्टेट तक पहुंचता है और उसे रोकने की कोशिश में गेटमैन उसकी जीप के नीचे कुचला जाता है। फिर गार्डन में एक और संघर्ष के बाद लाॅरा स्टीवर्ट की पकड़ में आती है, लेकिन स्टीवर्ट के बलात्कार करने के प्रयास में लाॅरा किसी तरह जान छुड़ाकर अस्तबल में घुस जाती है। स्टीवर्ट दुबारा से लाॅरा पर झपटता है, वहीं कैद में बेबस विल उस ताबिज़ को तोड़ पिंजरे से कुद लगाकर स्टीवर्ट को दबोच लेता है। पुर्णमासी की रात और जबरदस्त गुस्से में दोनों के अंदर का भेड़िया हावी होता है और वहशियों की तरह एक-दूसरे पर टुट पड़ते है। विल स्टीवर्ट को सिढ़ियों पर उसे पटक देता है और लाॅरा की ओर बढ़ता है। पीछे स्टीवर्ट झाड़ी काटने वाली कैंची लेकर उसपर कुद लगाता है, लाॅरा जल्दी से सामने मृत गार्ड की पिस्तौल से उस पर शुट करके खत्म करती है। विल और लाॅरा एकटक खामोशी से अपनी अफसोस जाहिर करते है और विल चुपचाप जंगल की ओर भाग निकलता है। 

और लगभग उसी शाम पुलिस और रेमण्ड घटनास्थल पर पहुंचती है, लाॅरा लगभग इन सबसे अंजान और भयभीत होने का बहाना करती है। डिटेक्टिव ब्रिजर लाॅरा और विल की मेलजोल का खुलासा करता है लेकिन लाॅरा चालाकी से बात को टाल देती। फिर लाॅरा उनसे वोदका की गंघ आने पर ड्रिंक का न्योता देती है, ब्रिज को हैरानी होती है कि इस बात को घंटों बीत चुके है उसे कैसे पता ? लाॅरा जवाब देती है कि उसे तो मील भर दूर गंध का पता चल जाता है। अब लाॅरा की आंखों में वही पीलापन नजर आता है। दूर कहीं विल पूरी तरह भेड़िए के रूप में चांद के मुखातिब हुंकारता है और लाॅरा का चेहरा भी धुंधलाते हुए जानवर में बदलता जाता है। 

▪जैक निकलसन - विल रेण्डल

▪मिशैल पैफेर - लाॅरा एल्डन

▪जेम्स स्पेडर - स्टीवर्ट स्विन्टन

▪केट नेलिगान - शेर्लाॅट स्काईलर रेण्डल

▪रिचर्ड जेनकिन्स - डिटेक्टिव कार्ल ब्रिजर

▪क्रिस्टोफर प्लूमर - रेमण्ड एल्डेन

▪एलिन एटकिन्स - मैरी

▪डेविड हायड पियर्स - राॅय मैकएलिस्टर

▪ओम पुरी - डाॅक्टर विजय एलेज़ियस

▪राॅन रिफकिन - डाॅक्टर राल्फ 

▪प्रुनेला स्केलस - माउड वेगिन्स

▪ब्रायन मार्किन्सन - डिटेक्टिव वेड

▪पीटर ग्रेटी - जाॅर्ज (गेटमैन)

▪ब्रेडफाॅर्ड इंग्लिश - की मेंटर

▪स्टीवर्ट जे. ज़ुली - गैरी

▪थाॅमस एफ. डफ्फी - टाॅम 

▪डेविड श्वीमेर - काॅप

▪एलिसन जेने - पार्टी गेस्ट 2