मेलविल डि मेलो

"मेलविल डि मेलो"' (१९१३ – ४ जून १९८९) आकाशवाणी में भारतीय रेडियो प्रसारक थे। वो उच्च गुणवता की रपटों और स्वतंत्र भारत में विभिन्न समयों पर उत्तम भाष्य के लिए जाने जाते थे। उनका सबसे महत्वपूर्ण कार्य दिल्ली में महात्मा गाँधी के दाह संस्कार को लगातार सात घण्टे तक प्रसारित करने के लिए जाना जाता है। उन्हें उनकी प्रसारण सेवा के लिए भारत सरकार ने १९६३ में पद्म श्री पुरस्कार से सम्मानित किया।

डि मेलो की शिक्षा 'सेंट जॉर्ज कॉलेज, मसूरी' से आरम्भ हुई। रेडियो पर काम करने से पहले उन्हें पंजाब रेजीमेण्ट में लेफ्टिनेंट की नौकरी मिली। उनका विवाह कोरली एम्मा डि मेलो से हुआ।
