सचिन तेंदुलकर के अन्तरराष्ट्रीय क्रिकेट शतकों की सूची

सचिन तेंदुलकर भारतीय सेवानिवृत क्रिकेट खिलाड़ी और पूर्व कप्तान हैं। वो अपनी पीढी के क्रिकेट खिलाड़ियों में महानतम खिलाड़ियों के रूप में जाने जाते हैं और वो सबसे अधिक अन्तरराष्ट्रीय रन बनाने वाले क्रिकेट खिलाड़ी भी हैं। तेंदुलकर ने अंतरराष्ट्रीय क्रिकेट परिषद द्वारा आयोजित टेस्ट मैचों और एकदिवसीय मैचों में शतक (१०० या इससे अधिक रन) बनाये। उन्होंने अपना अन्तिम शतक मार्च २०१२ में बांग्लादेश के विरुद्ध बनाया। इस मैच में उन्होंने ११४ रन बनाकर अपने अन्तरराष्ट्रीय शतकों का शतक पूर्ण किया, ऐसा शतक बनाने वाले वो दुनिया के प्रथम और एकमात्र क्रिकेट खिलाड़ी हैं।
