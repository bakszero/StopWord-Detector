हलब प्रान्त

हलब प्रान्त या अलेप्पो प्रान्त () सीरिया का एक प्रान्त है। यह देश का सबसे अधिक आबादी वाला प्रान्त है और सीरिया के २३% लोग इसी एक प्रान्त में बसते हैं। क्षेत्रफल के हिसाब से यह देश का पाँचवा सबसे बड़ा सूबा है और इसमें देश का लगभग १०% रक़बा आता है। इदलिब प्रान्त के साथ यह सीरिया का उत्तरी भाग है जो उस राष्ट्र का सबसे उपजाऊ और सबसे घनी आबादी वाला इलाक़ा है। इसलिए यहाँ पर सीरिया के अन्य भागों से अधिक पुरातत्व स्थल भी मिलते हैं।

