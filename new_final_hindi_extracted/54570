मटरू की बिजली का मंडोला

मटरू की बिजली का मंडोला विशाल भारद्वाज द्वारा निर्देशित हास्य हिन्दी फिल्म है। विशाल भारद्वाज इस फ़िल्म के संगीतकार, संवाद लेखक एवं कहानी लेखक भी हैं। इसके मुख्य कलाकार पंकज कपूर, शबाना आज़मी, इमरान खान, अनुष्का शर्मा, आर्य बब्बर हैं। इस फिल्म को 11 जनवरी 2013 को प्रदर्शित किया गया।

हैरी मंडोला (पंकज कपूर) अपने गांव वालों की जमीन चौधरी देवी (शबाना आज़मी) को बेचकर वहाँ बड़ी इंडस्ट्री खड़ी करना चाहता है। चौधराईन को मन्डोला की जायदाद का लालच है। उसकी बेटी बिजली (अनुष्का शर्मा) की शादी चौधरी देवी के बेटे बादल (आर्य) से तय है। बिजली मंडोला के ड्राइवर (मटरू) से प्यार करने लगती है। हैरी शराब पीकर हरिया बन जाता है और गाँव वालों का साथ देता है, वहीं मटरू माओ तुंग बनकर गाँव वालों की मदद करता है।

इमरान खान - मटरू<br>
अनुष्का शर्मा - बिजली मंडोला<br>
पंकज कपूर - हैरी मंडोला

विशाल भारद्वाज ने इस फ़िल्म का संगीत दिया है। 

पहले इस फ़िल्म को सेंसर बोर्ड द्वारा "ए" प्रमाण पत्र दिया गया था परन्तु रेवाइज़िंग कमेटी से दोबारा अपील करने पर इसे यूए प्रमाण पत्र दिया गया। 
