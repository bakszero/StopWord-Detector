आइ आइ आइ टी एम

भारतीय सूचना प्रोद्योगिकी एवम प्रबन्धन सन्स्थान, ग्वालियर भारत सरकार द्वारा स्थापित एक उच्च शिक्षा का केन्द्र है। इसे डीम्ड विश्वविद्यालय का दर्जा प्राप्त है। यह सन्स्थान 1997 मे सराकार द्वारा सूचना प्रोद्योगिकी और प्रबन्धन के क्षेत्र मे शिक्षा को प्रोत्साहित करने हेतु स्थापित किया गया तथा यह आइ आइ आइ टी श्रिन्खला मे स्थापित किया गया पहला सन्स्थान था। यह सन्स्थान भारत के मध्य प्रदेश राज्य के ग्वालियर नगर मे स्थित है।

यह सन्स्थान वर्ष 1997 मे 61.0 करोड़ रुपए की वित्तीय परिव्यय के साथ स्थापित किया गया। यह संस्थान आई टी और प्रबंधन के क्षेत्र में एक प्रतिष्ठित संस्थान के रूप में कार्य करता है। अनेक वर्षो से यह संस्थान देश को उच्च कोटि के तकनिकी प्रबन्धक प्रदान कर रहा है, जो कि आईटी उद्योग में विभिन्न तकनीकी पदो पर कार्यात्मक भूमिकाएं कर रहे है। इस संस्थान को वर्ष 2001 में डीम्ड विश्वविद्यालय का दर्जा प्रदान किया गया। यह् संस्थान ग्वालियर के किले के निकट 160 एकड़ से अधिक के परिसर में फैला हुआ है। 

इस संस्थान का लक्ष्य ज्ञान अर्थव्यवस्था में वैश्विक उत्कृष्टता को प्राप्त करना है।
इस सन्स्थान के निम्नलिखित उद्देशय है:
1. शिक्षण और अनुसंधान के साथ ही उभरती हुई प्रौद्योगिकी, व्यापार प्रक्रिया, एवम उच्च तकनीकी समाधान को प्रोत्साहित करना।
2. पार-सांस्कृतिक परिवेश में प्रोद्योगिकी और प्रबंधन को समेकित करना।
3. छात्रो को उद्यमशील, अभिनव, सहायक, आश्वस्त और अंतर्राष्ट्रीय स्तर का बनाना।

यह् संस्थान एक विशाल 160 एकड़ (0,65 km2) परिसर में ग्वालियर किले की तलहटी में स्थित है। यह वर्तमान में, विभिन्न सुसज्जित प्रयोगशालाओं, छात्र हॉस्टल और विभागीय ब्लॉकों से परिपूण है। यहाँ लड़कों के लिए तीन छात्रावास है और एक छात्रावास लड़कियों के लिये भी है। परिसर में औषधीय गुणों से युक्त पौधों की एक विशाल एवम विविधता से परिपूर् श्रिन्खला लगाई जा रही है। 

पुस्तकालय
संस्थान का पुस्तकालय एक मुख्य सन्दर्भ कोश (रेफेरेन्स लाय्ब्रेरि), आधुनिक संचार सुविधाओं के साथ कमरे और डिजिटल लाइब्रेरी से युक्त है। पुस्तकालय विषयों की विस्तृत रेंज पर 12000 सन्दर्भ और पाठ्य पुस्तकों की एक विशाल संग्रह है। यह पुस्तकालय आईटी और प्रबंधन के क्षेत्र में विभिन्न पत्रिकाओं, पुस्तको एवम अनुसंधान आलेखो से सुसज्जित है।

"औरोरा", विश्वविद्यालय का वार्षिक सांस्कृतिक उत्सव है जो कि एक समूह के सम्मिलित उत्कृष्टता की भावना को मनाता है। इस तीन दिवसीय कल्पात्मक आयोजनो मे नई पीढ़ी के उत्साह और शक्ति का सार दिखाई देता है। प्रमुख कार्यक्रमो मे व्यक्तित्व प्रतियोगिता, फैशन परेड, कवि सम्मेलन, अन्ताक्षरी, नृत्य, गायन प्रतियोगिताओं के साथ साथ कई और प्रतियोगिताओं क आयोजन किया जाता है। 

