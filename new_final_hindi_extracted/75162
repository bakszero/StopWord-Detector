आईएनएस अरिदमन

आईएनएस अरिदमन (INS Aridhaman) अरिहंत श्रेणी की दूसरी पनडुब्बी है। यह भारत द्वारा निर्मित की जा रही दूसरी परमाणु ऊर्जा वाली बैलिस्टिक मिसाइल पनडुब्बी है। इसे विशाखापत्तनम में जहाज निर्माण केंद्र पर परमाणु पनडुब्बियों का निर्माण करने के लिए एडवांस्ड टेक्नोलॉजी वेसल (एटीवी) प्रोजेक्ट के तहत बनाया जा रहा है। इस पनडुब्बी में इसके पूर्ववर्ती आईएनएस अरिहंत की तुलना में मिसाइल की संख्या दोगुनी होगी, जिससे इसे और अधिक मिसाइलों को ले जाने की क्षमता मिल जाएगी।

पनडुब्बी में एक सात ब्लेड प्रोपेलर होगा जो दबावित जल रिएक्टर द्वारा संचालित होगा। सतह पर यह 12-15 समुद्री मील (22-28 किमी/घंटा) की अधिकतम गति प्राप्त कर सकती है और जलमग्न होने पर 24 समुद्री मील (44 किमी/घंटा) गति प्राप्त कर सकती है।

पनडुब्बी में अपने कूबड़ पर आठ लांच ट्यूब होंगे। यह 24 के-15 सागरिका मिसाइलों (रेंज-750 किमी) या विकासाधीन 8 के-4 मिसाइल (रेंज-3,500 किमी) तक ले जा सकती है।

विशाखापत्तनम में अरिदमन को बनाया जा रहा है। वह वर्तमान में आउटफिट हो रही है। जनवरी 2012 में, यह घोषणा की गई थी कि यह 2012 के अंत या 2013 की शुरुआत में लॉन्च हो जाएगी। दिसंबर 2014 में यह बताया गया था कि दूसरे परमाणु उप-रिएक्टर का काम शुरू हो गया है और संभवतः 2016 की शुरुआत में इसे लॉन्च किया जाएगा।

