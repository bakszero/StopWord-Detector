अदमा बैरो

अदमा बैरो (Adama Barrow)पश्चिमी अफ्रीकी देश गाम्बिया के राष्ट्रपति हैं। बैरो ने २१ जनवरी २०१७ को गाम्बिया के तीसरे राष्ट्रपति की शपथ ग्रहण की।इसके पूर्व राष्ट्रपति याह्या जम्मेह ने २२ वर्षों तक गाम्बिया राष्ट्र की सत्ता की बागडोर अपने हाथों में रखी। बैरो के चुनाव जीतने पर भी जम्मेह सत्ता से हटना नहीं चाहते थे अतः पडोसी देश सेनेगल में बैरो ने राष्ट्रपति कार्यालय का ऊद्घाटन कर दिया। 21जनवरी 2017 को सेना ने नए राष्ट्रपति के प्रति निष्ठा व्यक्त करने पर जम्मेह ने सत्ता छोड़ने का संकेत दिया। 
वर्ष 1965 में गाम्बिया को ब्रिटिश सत्ता से स्वतंत्र घोषित कर दिया। यह गाम्बिया के इतिहास में प्रथम अवसर है जब विना किसी खून खराबा के सत्ता का हस्तांतरण हुआ। 

वर्ष 1965 में गाम्बिया को यू के से आजादी मिली और उसी वर्ष देश के पूर्वी किनारे के बस्से नगर के निकट छोटे से गाँव में बैरो का जन्म हुआ। बैरो कई वर्षों तक यूनाइटेड किंगडम में रहे।
अचल संपत्ति के कारोबार की शिक्षा प्राप्त करते हुए बैरो ने वर्ष 2000 में अर्गोस कैटेलॉग स्टोर , नार्थ लन्दन में सुरक्षा गॉर्ड का काम भी किया। 
बैरो ने 2006 में अचल संपत्ति का कारोबार प्रारम्भ किया जो राष्ट्रपति के चुनाव तक चलता रहा। राष्ट्रपति का चुनाव लड़ने के लिए बैरो ने सात विरोधी पार्टियों से समझौता किया और सफल रहे।
