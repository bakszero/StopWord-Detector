जेसन

जेसन या जावास्क्रिप्ट ऑब्जेक्ट नोटेशन () (उच्चारण: /ˈdʒeɪsən/ जे-सन) एक तरह का मुक्त फाइल प्रारूप या फ़ारमैट है, जो मानव के पढ़ने लायक पाठ को भेजने और प्राप्त करने के लिए उपयोग किया जाता है। इसे छोटे रूप में "जेसन" पढ़ा जाता है। यह अपना सारा डाटा एरे के रूप में रखता है। यह एक बहुत ही आम डाटा प्रारूप है, जो ब्राउज़र या सर्वर द्वारा भेजा या लिया जाता है। इसके उपयोग के साथ ही एक्सएमएल का उपयोग भी एजेक्स में कम होने लगा है।

जेसन की जरूरत तब महसूस हुई जब लोगों को सर्वर से ब्राउज़र में उसी समय जानकारी का आदान प्रदान करना होता था। ऐसा केवल पहले कुछ प्लगइन के द्वारा ही हो सकता था, जिसमें फ्लैश और जावा एप्लेट आते हैं। कई लोग इस तरह के प्लगइन का उपयोग नहीं करते थे, लेकिन बिना प्लगइन के ऐसी सुविधा नहीं मिलती थी और इसी से इसकी जरूरत महसूस होने लगी।

डगलस क्रोकफोर्ड ने पहले जेसन फ़ारमैट को बनाया और उसका प्रचार किया। इसकी शुरुआत स्टेट सॉफ्टवेयर में हुई थी, जिसका वास्तविक नाम वेल नेटवर्क इंक था। इस कंपनी की स्थापना मार्च 2001 में क्रोकफोर्ड के साथ साथ रैंडी फार्मर, ग्रेग मेकडोनाल्ड, चिप मॉर्निंगस्टार, रोबर्ट नपिल्टोनिया और डोमिनिक जायनिस ने साथ में किया था। इसे टेस्ला वेंचर ने अक्टूबर 2011 में $1.8 मिलियन डॉलर की रकम दान की थी।
नीचे दी गई जानकारी किसी व्यक्ति के बारे में जानकारी है, जिसे जेसन के प्रारूप में दिखाया गया है। 

इसका आधिकारिक मीडिया प्रकार "codice_1" है, जिसे कई आधुनिक उपयोग वाली जगहों में अपनाया जा चुका है। हालांकि इसका पहले अनाधिकारिक रूप से "codice_2" या सामग्री प्रकार के रूप में "codice_3" का उपयोग किया जा रहा था। लेकिन आधिकारिक प्रकार मिलने के बाद भी यह कई सेवा प्रदाताओं, ब्राउज़र, सर्वर, वेब एप और अन्य तरह के एपीआई आदि में भी उपयोग होता आ रहा है। इसके कुछ उल्लेखनीय उदाहरण में गूगल सर्च, याहू, फ्लिकआर, फेसबूक, लिफ्ट फ्रेमवर्क, डोजो टूलकिट 0.4 आदि हैं।
