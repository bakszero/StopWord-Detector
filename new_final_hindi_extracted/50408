प्यार की ये एक कहानी

प्यार की ये एक कहानी स्टार वन पर आने वाला एक धारावाहिक था। यह १८ अक्टुबर २०१० से १५ दिसम्बर २०११ तक चला।

यह कहानी २०० वर्ष पहले के एक पिसाच अभय रायचन्द्र कि है जो इतने वर्षो के पश्चात पियाली जयसवाल से मिलता है। जिसका चेहरा मेथिली पनधर से मिलता है। पियाली या पिया को माउंट नामक एक महाविद्यालय में पढ़ने का मौका मिलता है। वह देहरादून चली जाती हैं। यहाँ उसे मिशा डोबरियाल (प्रिया वल) मिलती है। वह दोनों दोस्त बन जाते हैं। मिशा उसे अपने घर एक दिन ले जाती है। तब पिया को पता चलता है की मिशा अरनब डोबरियाल की बेटी है। साथ ही उसे अपनी सौतेली माँ और दो बहनों का पता चलता है। पहले वह इस बात को किसी को नहीं बताती है।

उसे एक अभय नाम का लड़का भी मिलता है जो एक पिसाच है। लेकिन पिया को इस बारे में नहीं पता होता। पिया अभय के बारे में जानने के लिए उससे कई प्रश्न पूछते रहती है। जिस कारण अभय उससे दूर भागते रहता है। पिया को अभय में पिसाच के गुण पता चलने लगते हैं और तभी अभय पिया को अपने दिल की बात बता देता है। पिया महाविद्यालय छोड़ के जाने लगती है की तभी उसे सड़क के पास यह अहसास होता है की वह भी अभय को प्यार करने लगी है।

इसी बीच एक और पिसाच अभय से बदला लेने के लिए आता है। और उससे पिया को बचाने के लिए अभय पिया को अपने से दूर कर देता है। लेकिन सिद्धार्थ उसे खोज निकालता है। इसके बाद वह पिया को भी पिसाच बनाने के लिए होता है। कुछ समय के बाद सिद्धार्थ और अभय में लड़ाई होती है। कुछ समय के लिए सिद्धार्थ चले जाता है। मेथिली नामक एक और पिसाच, जो अभय से प्यार करती है और बिलकुल पिया के जैसे दिखती है, वह भी आ जाती है। अभय को लगता था की मेथिली जल कर मर चुकी है लेकिन सिद्धार्थ उसे पिसाच बना चुका था। वह अभय को वापस पाने के लिए पिया को मारने की कोशिश करती है। लेकिन अभय उसे बचा लेता है। अंत में अभय और उसके कई दोस्त मिल कर सिद्धार्थ और मेथिली को मार देते हैं। इसके बाद अभय पिसाच से मनुष्य बन जाता है और पिया और अभय की शादी हो जाती है।


