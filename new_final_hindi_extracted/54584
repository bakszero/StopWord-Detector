जर्मनी राष्ट्रीय फुटबॉल टीम

जर्मनी राष्ट्रीय फुटबॉल टीम () 1908 के बाद से अंतरराष्ट्रीय फुटबॉल प्रतियोगिताओं में जर्मनी का प्रतिनिधित्व करती है। यह जर्मन फुटबॉल एसोसिएशन ("डीएफबी") द्वारा नियंत्रित की जाती है, जो 1900 में स्थापित किया गया था। 1950 से 1990 तक, यह अनिवार्य रूप से पश्चिमी जर्मनी की टीम थी। द्वितीय विश्व युद्ध के बाद, मित्र देशों द्वारा कब्जे और विभाजन के तहत, दो अन्य अलग राष्ट्रीय टीमों को भी फीफा द्वारा मान्यता दी गयी थी: सारलैंड टीम (1950-1956) और पूर्वी जर्मन टीम (1952-1990)। दोनों टीमों का अंत में मौजूदा टीम के साथ विलय हो गया।

जर्मनी वर्तमान विश्व कप चैंपियन है तथा अंतरराष्ट्रीय प्रतियोगिताओं में सबसे सफल राष्ट्रीय टीमों में से एक है, कुल चार विश्व कप की जीत (1954, 1974, 1990, 2014) और कुल तीन यूरोपीय चैंपियनशिप की जीत (1972, 1980, 1996)। वे तीन बार यूरोपीय चैंपियनशिप में उपविजेता थे, चार बार विश्व कप में उपविजेता और चार बार विश्व कप में तीसरे स्थान पर अाये। पूर्वी जर्मनी की टीम ने 1976 में ओलंपिक स्वर्ण जीता था।
