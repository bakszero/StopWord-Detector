काशी विद्यापीठ

महात्मा गाँधी काशी विद्यापीठ वाराणसी, उत्तर प्रदेश स्थित एक राज्यीय विश्वविद्यालय है। विश्वविद्यालय उत्तर प्रदेश सरकार के राज्य विधान मण्डल द्वारा प्रशासित है। विश्वविद्यालय के अन्तर्गत छः जनपदों में विस्तृत २२७ से अधिक संबद्ध महाविद्यालय हैं, जिनमें ग्रामीण और शहरी क्षेत्रों के हजारों छात्र शिक्षा और डिग्रियाँ प्राप्त करते हैं। विश्वविद्यालय छात्रों के लिए कला, विज्ञान, वाणिज्य, विधि, कम्प्यूटर शिक्षा तथा प्रबंधन आदि से संबंधित अकादमिक एवं व्यावसायिक डिग्री पाठ्यक्रमों को परिचालित करता है।

महात्मा गाँधी और भगवानदास ने १० फ़रवरी १९२१ को असहयोग आँदोलन के दौरान वाराणसी में विश्वविद्यालय की स्थापना की। प्रारंभ में काशी विद्यापीठ के नाम से प्रसिद्ध विश्वविद्यालय का नामकरण १९९५ में महात्मा गाँधी काशी विद्यापीठ कर दिया गया। विश्वविद्यालय का उद्घाटन महात्मा गाँधी द्वारा किया गया।

महात्मा गाँधी काशी विद्यापीठ परिसर में स्थापित भारत माता मंदिर विश्वविद्यालय की एक प्रमुख धरोहर है। मंदिर भारत के भौगोलिक एवं सांस्कृतिक महत्व को रेखांकित करता है।

www.mgkvp.ac.in
