गगन नारंग

गगन नारंग () भारत का एक राईफ़ल निशानेबाज (विशेषतया ऑलंपिक गोल्ड क्वेस्ट द्वारा समर्थित हवाई राईफ़ल शूटिंग) खिलाड़ी है। ये लंदन ऑलंपिक्स हेतु अर्हता लेने वाले प्रथम भारतीय थे। इन्होंने लंदन 2012 ओलंपिक में हुई पुरुषों की 10 मीटर एयर राइफल इवेंट में  701.1 अंकों के साथ कांस्य पदक हासिल किया।
इनका जन्म ६ मई १९८३ को चेन्नई में हुआ था। इनके  पूर्वज हरियाणा के पानीपत जिले में स्थित समल्खा में रहा करते थे। उसके बाद उनके दादा पानीपत से हैदराबाद जाकर बस गए। उनके माता-पिता का नाम भीमसेन नारंग और अमरजीत हैं। गगन नारंग का जन्मस्थल चेन्नई था, पर उनका पालन पोषण हैदराबाद में ही हुआ।
