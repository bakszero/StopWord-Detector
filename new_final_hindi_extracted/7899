सेलेंगे प्रांत

सेलेंगे () मंगोलिया के उत्तर में स्थित उस देश का एक अइमग (यानि प्रांत) है। इस प्रांत की राजधानी सुख़बातर () शहर है। इस प्रांत का नाम इसमें बहने वाली सेलेन्गा नदी पर पड़ा है। इस प्रांत की ज़मीन इसकी बहुत से नदी-झरनों की वजह से बड़ी उपजाऊ है और यहाँ की गेंहू, सेब और अन्य पैदावार मंगोलिया-भर में जाती है। इस प्रांत के बीच में दरख़ान-ऊल​ प्रांत है जो चारों तरफ़ से सेलेंगे प्रांत से घिरा हुआ है और जिसको सन् १९९४ में सेलेंगे प्रांत से अलग किया गया था।

