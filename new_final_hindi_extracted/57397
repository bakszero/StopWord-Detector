अमित दासगुप्ता

अमित दासगुप्ता पूर्व भारतीय राजनयिक और लेखक हैं। 4 जुलाई, 2016 को ऑस्ट्रेलिया के यूनिवर्सिटी ऑफ न्यू साउथ वेल्स ने उन्हें अपना प्रथम राष्ट्रीय निदेशक, भारत नियुक्त किया। वे वर्ष 2009 से 2012 तक सिडनी में भारत के महावाणिज्य दूत के पद पर नियुक्त रहे हैं। इसके अलावा वे फिलीपींस में राजदूत तथा जर्मनी, बेल्जियम और नेपाल में विभिन्न पदों पर रहे। उन्होंने भारत के विदेश मंत्रालय में वित्त निदेशक के रूप में भी अपनी सेवाएं दी हैं और वे मंत्रालय के लोक राजनय विभाग के प्रथम प्रमुख भी रहे हैं। लेखक की हैसियत से उनकी पुस्तक ‘लेसंस फ्रॉम रूसलानाः इन सर्च ऑफ ट्रांसफोर्मेटिव थिंकिंग’ सर्वाधिक लोकप्रिय रही है। 
