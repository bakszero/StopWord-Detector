कथाबिम्‍ब

कथाबिम्‍ब हिन्दी की एक कथाप्रधान त्रैमासिक पत्रिका है। यह मुंबई से प्रकाशित होती है। 

यह पत्रिका वर्ष- 1979 से लगातार प्रकाशित हो रही है। प्रारंभ में कुछ वर्षों तक ‘कथाबिम्ब’ द्वैमासिक पत्रिका के रूप में प्रकाशित होती थी। इस तरह गर एक स्थूल अनुमान लगाया जाए तो अब तक पत्रिका के 100 से कुछ अधिक अंक प्रकाशित हो चुके हैं। कहना न होगा कि इस दौरान हजारों छोटे-बड़े रचनाकारों को ‘कथाबिम्ब’ ने एक स्वस्थ मंच प्रदान किया है। प्रारंभ से ही पत्रिका ने हिन्दी कहानी को प्रधानता देते हुए अपने आपको किसी वाद, खेमे या गुट से अलग रखा। यही कारण है कि आज देश की कुछ इनी-गिनी लोकप्रिय पत्रिकाओं में ‘कथाबिम्ब’ की एक अलग पहचान बन गई है।

