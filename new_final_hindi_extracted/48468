वॉलोन्गॉन्ग विश्वविद्यालय

वॉलोन्गॉन्ग विश्वविद्यालय (इंग्लिश में: "University of Wollongong", UOW) एक सार्वजनिक विश्वविद्यालय है, जो ऑस्ट्रेलिया के न्यू साउथ वेल्स से लगभग 80 किलोमीटर की दूरी पर वॉलोन्गॉन्ग शहर में स्थित है। यह सिडनी के दक्षिण तटीय शहर में स्थित विश्वविद्यालय है। 2012 में इस विश्वविद्यालय में 140 से अधिक देशों के 11,440 अंतरराष्ट्रीय छात्रों सहित 30,516 पंजीकृत छात्र थे।
वॉलोन्गॉन्ग विश्वविद्यालय की स्थापना 1951 में हुई थी, जब न्यू साउथ वेल्स विश्वविद्यालय के एक प्रभाग को अंगीभूत इकाई के रूप में वॉलोन्गॉन्ग में स्थापित किया गया। 1962 में न्यू साउथ वेल्स विश्वविद्यालय के विभाजन के पश्चात वॉलोन्गॉन्ग यूनिवर्सिटी कॉलेज बना। 1 जनवरी 1975 को न्यू साउथ वेल्स की संसद द्वारा उच्च शिक्षा के लिए पांच संकायों क्रमश: इंजीनियरिंग, मानविकी, गणित, विज्ञान और सामाजिक विज्ञान की पढ़ाई हेतु एक स्वतंत्र संस्था के रूप में वॉलोन्गॉन्ग विश्वविद्यालय की मंजूरी दी गयी और प्रोफेसर माइकल बर्ट को इस विश्वविद्यालय के उदघाटन हेतु कार्यवाहक वाइस चांसलर नियुक्त किया गया। 1976 में जस्टिस रॉबर्ट मार्सडेन को विश्वविद्यालय का कुलपति नियुक्त किया गया। 1977 में कंप्यूटर विज्ञान संकाय में यूनिक्स का एक संस्करण इंटरडाटा 7/32 विकसित किया गया जो यू एन एस डव्लू 01 कहलाया। यह पहली गैर पीडीपी यूनिक्स थी। 1981 में डॉ॰ केन मैककिनन नए वाइस चांसलर नियुक्त किए गए। वर्तमान में पॉल विलिंग्स इस विश्वविद्यालय के वाइस चांसलर हैं।
विश्वविद्यालय परिसर नौ स्थानों पर स्थित है,





