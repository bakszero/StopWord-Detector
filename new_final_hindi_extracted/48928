यूरी की रात

यूरी की रात (मुख्यतः विश्व भर में अपने अंग्रेज़ी नाम Yuri's Night (यूरीस् नाईट) से प्रसिद्ध) अंतरराष्ट्रीय उत्सव है जो हर वर्ष 12 अप्रैल के दिन मनाया जाता है। यह अंतरिक्ष अन्वेषण की बड़ी उपलब्धियों के उपलक्ष्य में मनाया जाता है। यूरी गगारिन द्वारा की गई अंतरिक्ष में प्रथम मानव उड़ान से इस दिवस को अपना यह नाम मिला। गगारिन ने 12 अप्रैल 1961 के दिन वोस्तोक 1 द्वारा अंतरिक्ष के लिए उड़ान भरी थी, जो मानव इतिहास में मील का पत्थर साबित हुआ।
