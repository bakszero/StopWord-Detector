मुक्ति (१९७७ फ़िल्म)

मुक्ति 1977 में बनी हिन्दी भाषा की फिल्म है।

कैलाश शर्मा (शशि कपूर) पर शन्नो (अंजू महेन्द्रू) के यौन शोषण व धीरज कुमार वर्मा (रूपेश कुमार) की ह्त्या का झूठा आरोप लग जाता है। उसे जम्मू व काश्मीर के अधिवेशक न्यायालय द्वारा फांसी की सज़ा दी जाती है| हाई कोर्ट व सुप्रीम कोर्ट द्वारा उसके निवेदन रद्द किए जाते हैं। अपनी मृत्यु को निश्चित मानकर कैलाश अपनी पत्नी सीमा (विद्या सिन्हा) को बेटी पिंकी के साथ बम्बई में बसने का सुझाव देता है| सीमा वहां अपनी जीविका के लिए सिलाई करने लगती है। कुछ समय बाद वह कैलाश को मृत मानकर अपने पड़ोसी रतन (संजीव कुमार) से विवाह कर लेती है|

चौदह वर्ष बाद बड़ी होकर पिंकी (बिंदिया गोस्वामी) अपने प्रेमी विक्रम (विक्रम) से विवाह करना चाहती है| इस बीच कैलाश की फांसी आजीवन कारावास में बदल चुकी है| वह जेल से छूटकर बम्बई शहर में अपने परिवार को खोजता है| कुछ समय बाद उन्हें देख उनकी ज़िन्दगी में दखल न देने की ठान वह चुप रह जाता है| जब सीमा को कैलाश के जीवित होने का का पता चलता है तो वह उससे मिलने जाती है| उससे मिलने के बाद उनके जीवन में आने वाले उथल पुथल को आगे की कहानी में दिखाया गया है|


