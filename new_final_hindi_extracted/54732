चिड़िया घर (धारावाहिक)

चिड़िया घर भारतीय हिन्दी स्थितिजन्य-हास्य धारावाहिक है। इसका प्रसारण सब टीवी पर 28 नवम्बर 2011 से शुरू हुआ।

यह एक ऐसे घर की कहानी है, जिसे चिड़िया घर कहते हैं। इसमें रहने वाले सभी लोगों के नाम किसी न किसी जानवर से मिलते जुलते हैं। इस घर का नाम श्री केसरी नारायण की स्वर्गीय पत्नी श्रीमती चिड़िया केसरी नारायण के नाम से रखा गया है। यह कहानी केसरी, उसके तीन बच्चे व उनकी बीवियों के मध्य घूमता रहता है। यह कहानी मुख्यतः उनके बाबूजी द्वारा सिखाए गए शिक्षा से ही जुड़ा होता है और सभी उसे केवल सुनते हैं। लेकिन जब उस शिक्षा से जुड़ी कोई परेशानी आ जाती है तो बात में उसके हल के बाद ही उन्हें उस शिक्षा का अर्थ पता चलता है। इनके पिता जी हमेशा कहावतें कहते रहते हैं। जो प्रतिदिन के कार्यों में काम आते हैं।

इसमें घोटक हमेशा रेल की बाते करता है और उसकी पत्नी कोयल हमेशा गाने गाते रहती है। गोमुख बिलकुल गाय की तरह सीधा होता है और हमेशा अपनी पत्नी की तारीफ करते हुए पाया जाता है। उसकी पत्नी को नृत्य करना पसंद है। इस घर में सबसे छोटा बेटा कपि मुख्यतः छत में पाया जाता है। जिसकी शादी चुहिया से हो जाती है। इसमें एक गदा जिसे लोग गधा कहते हैं, वह हमेशा कार्य को गलत तरीके से करता है।


