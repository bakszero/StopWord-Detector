जोधा अकबर (टीवी धारावाहिक)

जोधा अकबर ज़ी टीवी पर प्रसारित होने वाला एक ऐतहासिक धारावाहिक है। कार्यक्रम का प्रथम प्रसारण 18 जून 2013 को हुआ था। मशहूर चलचित्र निर्माता एकता कपूर ने इस धारावाहिक का उत्पादन किया है। रजत टोकस एवं परिधि शर्मा मुख्य भूमिका में है।

इस धारावाहिक की निर्माता एकता कपूर इस धारावाहिक के लिए आशुतोष गोवरिकर के निर्देशन में सन् 2008 में बनी फ़िल्म जोधा अकबर से बहुत प्रभावित हुई थी। 

रजत टोकस, जो एकता कपूर के साथ धारावाहिक तेरे लिए में कार्य कर चुके हैं, उन्हें अकबर की मुख्य भूमिका के लिए चुन लिया गया। 
एकता कपूर ने बताया कि लगभग 7000 साक्षात्कार करने के बाद वे परिधि शर्मा को जोधा की मुख्य भूमिका के लिए चुन पाई। 
कार्यक्रम की शूटिंग मार्च के मध्य में विभिन्न क्षेत्रों में प्रारम्भ की गई।
