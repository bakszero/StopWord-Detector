बॉबी एलॉयसियस

बॉबी एलॉयसियस (जन्म २२ जून १९७४) भारत की एक महिला एथलीट हैं जो अब तिरुवनंतपुरम, केरल में रहती हैं। उनका भारतीय और दक्षिण एशियाई खेलों में १९९५ और २०१२  के बीच ऊँची कूद का रिकॉर्ड है। उनका १.९१ मीटर कूद का रिकॉर्ड २०१२ में कर्नाटक की सहानाकुमारी द्वारा तोड़ा गया। बॉबी ने एथेंस ओलंपिक, में भाग लिया, बुसान एशियाई खेलों में रजत पदक एवं जकार्ता एशियाई चैम्पियनशिप में स्वर्ण पदक जीता।

बॉबी का जन्म चेम्पेरी, कन्नूर, केरल, भारत में हुआ था। बॉबी ने दुनिया भर का कई बार भ्रमण किया और अंत में श्रयूसबेरी, यूनाइटेड किंगडम में २००९ तक रही। वर्तमान में वह केरल राज्य खेल परिषद तिरुवनंतपुरम में सहायक सचिव (तकनीकी) के रूप में काम कर रही हैं। उनका विवाह एक पत्रकार, सहाजन सकारिया के साथ हुआ है। उनके तीन बच्चे हैं, स्टीफन होल्म सकारिया, गंगोत्री सकारिया और ऋत्विक सकारिया। वह कालीकट विश्वविद्यालय की पूर्व छात्रा हैं। 
