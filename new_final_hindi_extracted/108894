गुलाब खंडेलवाल

गुलाब खण्डेलवाल एक भारतीय कवि हैं।

महाकवि गुलाब खंडेलवाल (Gulab Khandelwal) का जन्म अपने ननिहाल राजस्थान के शेखावाटी प्रदेश के नवलगढ़ नगर में २१ फ़रवरी सन्‌ १९२४ ई. को हुआ था। और उनका देहान्त ०२ जुलाई २०१७ को अमरीका में हुआ। उनके पिता का नाम शीतलप्रसाद तथा माता का नाम वसन्ती देवी था। उनके पिता के अग्रज रायसाहब सुरजूलालजी ने उन्हें गोद ले लिया था। उनके पूर्वज राजस्थान के मंडावा से बिहार के गया में आकर बस गये थे। कालान्तर में गुलाबजी प्रतापगढ़, उ.प्र. में कुछ वर्ष बिताने के पश्‍चात अमेरिका के ओहियो प्रदेश में निवास करने लगे। वे प्रतिवर्ष भारत आते रहते थे। 
श्री गुलाब खंडेलवाल की प्रारम्भिक शिक्षा गया (बिहार) में हुई तथा उन्होंने काशी हिन्दू विश्वविद्यालय से १९४३ में बी. ए. किया। काशी विद्या, काव्य और कला का गढ़ रहा है। अपने काशीवास के दौरान गुलाबजी बेढब बनारसी के सम्पर्क में आये तथा उस समय के साहित्य महारथियों के निकट आने लगे। वे वय में कम होने पर भी उस समय के साहित्यकारों की एकमात्र संस्था प्रसाद-परिषद के सदस्य बना लिये गये जिससे उनमें कविता के संस्कार पल्लवित हुए। 
साहित्य गोष्ठियों में वे बेढब बनारसी, मैथिलीशरण गुप्त, निराला, बाबू श्यामसुन्दर दास, पं॰ रामचन्द्र शुक्ल, आचार्य विश्वनाथ प्रसाद मिश्र, पं॰ श्रीनारायण चतुर्वेदी, राय कृष्णदास, पं॰ सीताराम चतुर्वेदी, आचार्य नन्ददुलारे वाजपेयी, पं॰ अयोध्यासिंह उपाध्याय 'हरिऔध' आदि से मिलने का अवसर पाने लगे। वे इन गोष्‍ठियों में कविता सुनाते तो गुरुजन-मंडली उन्हें शुभाशीष से सींचती.
अपनी कविताओं से लोकमानस को अपनी ओर आकर्षित करते हुये उनकी साहित्यिक मित्रमंडली तथा शुभचिन्तकों का दायरा बढने लगा। सर्वश्री हरिवंश राय बच्चन, आचार्य विश्वनाथ प्रसाद मिश्र, सुमित्रानन्दन पन्त, महादेवी वर्मा, आचार्य हजारी प्रसाद द्विवेदी, कन्हैयालाल मिश्र प्रभाकर, डॉ॰ रामकुमार वर्मा, आचार्य सीताराम चतुर्वेदी, न्यायमूर्ति महेश नारायण शुक्ल, प्राचार्य विश्वनाथ सिंह, माननीय गंगाशरण सिंह, शंकरदयाल सिंह, कामता सिंह 'काम' आदि इनके दायरे में आते गये।
मित्र मंडली में कश्मीर के पूर्व युवराज डॉ॰कर्ण सिंह, डॉ॰ शम्भुनाथ सिंह, आचार्य विश्वनाथ सिंह, डॉ॰ हंसराज त्रिपाठी, डॉ॰ कुमार विमल, प्रो॰ जगदीश पाण्डेय, प्रो॰ देवेन्द्र शर्मा, श्री विश्वम्भर ’मानव’, श्री त्रिलोचन शास्त्री, केदारनाथ मिश्र ’प्रभात’, भवानी प्रसाद मिश्र, नथमल केड़िया, शेषेन्द्र शर्मा एवं इन्दिरा धनराज गिरि, डॉ॰ राजेश्वरसहाय त्रिपाठी, पं॰ श्रीधर शास्त्री, विद्यानिवास मिश्र, अर्जुन चौबे काश्यप आदि के नाम विशेष उल्लेखनीय है। आजकल कवि गुलाब अंतर्राष्ट्रीय हिंदी समिति के अध्यक्ष है|

पूर्ववर्ती व्यक्तित्व का प्रभाव 

समकालीन व्यक्तित्व का प्रभाव

 १. १९७९ में उत्तर प्रदेश हिन्दी साहित्य सम्मेलन ने उन्हें सम्मानित किया तथा 

 १. १९८५ में काव्य-सम्बन्धी उपलब्धियों के लिये बाल्टीमोर नगर की मानद नागरिकता (Honorary Citizenship) प्रदान की गयी।

महाकवि गुलाब खंडेलवाल के काव्य पर हुये शोध -

गुलाबजी के काव्य पर मिले विभिन्न पुरस्कार -

पिछले १८ वर्षों से गुलाबजी अखिल भारतीय हिन्दी साहित्य सम्मेलन, प्रयाग के अध्यक्ष हैं। इस पद पर वे छठी बार निर्विरोध चुने गये हैं। वे महामना मदन मोहन मालवीय द्वारा स्थापित भारती परिषद के भी अध्यक्ष हैं।

 गुलाबजी आजीवन अपनी मौलिक उद्भावनाओं से भारती के भंडार को समृद्ध करते रहे। उन्होंने अपना लक्ष्य यही निर्धारित किया-
"गंध बनकर हवा में बिखर जायँ हम
ओस बनकर पँखुरियों से झर जायँ हम
तू न देखे हमें बाग में भी तो क्या
तेरा आँगन तो खुशबू से भर जायँ हम

दोहा बहुत पुराना छन्द है किन्तु आधुनिक हिन्दी में बिहारी जैसे श्रृंगार के तथा डिंगल कवि सूर्यमल्ल जैसे वीररस के दोहे सर्वप्रथम गुलाबजी ने ही प्रस्तुत किये. उच्च कोटि की भावप्रवणता तथा भाषा का कसाव तथा प्रवाह कवि के सामर्थ्य के द्योतक हैं।

गुलाबजी ने अंग्रेज़ी के सॉनेट रूप का हिन्दी में प्रथम बार १९४१ में प्रयोग किया। अनजान लोगों ने त्रिलोचन शास्त्री को सॉनेट के प्रवर्तक का नाम दे दिया. किसी ने शास्त्रीजी की पुस्तक खोल कर देखने का कष्‍ट भी नहीं किया कि वह गुलाबजी की पुस्तक के कितने समय बाद छपी थी तथा जिन्हें सॉनेट कहा जा रहा है वे सॉनेट की कसौटी पर खरे उतरते भी हैं या नहीं. सॉनेट केवल छन्द नही, अभिव्यक्ति की एक विधा है। केवल चौदह पंक्तियों की कविता सॉनेट नहीं हो जाती, पंक्‍तियों में विशेष प्रकार से तुकान्त का निर्वाह तथा अन्तिम दो पंक्तियों में भाव का समाहार भी होना चाहिये. त्रिलोचन शास्त्री की कविता में इन दोनों प्रमुख लक्षणों का अभाव होने से वे सॉनेट थे ही नहीं. गुलाबजी ने सॉनेट को इतना साध लिया था कि गाँधीजी के देहावसान के समाचार से मर्माहत होकर दो रातों में ४६ सॉनेटों की रचना कर डाली जो अविकल रूप से ’गाँधी-भारती’ के नाम से छपे. यद्यपि उनका सॉनेट को दिया गया हिन्दी नाम ’स्वानुभूति’ प्रचलित नहीं हो पाया पर सॉनेट सदा उनके लिये अभिव्यक्ति का स्वाभाविक प्रकार रहा। आजकल वे अंग्रेज़ी में कविता, ओड तथा सॉनेट लिख रहे हैं।

गुलाबजी ने हिन्दी ग़ज़लों का सर्वप्रथम १९७१ में प्रवर्तन किया। यों तो इसे हिन्दी में ढालने का प्रयास काफ़ी समय से किया जा रहा था। किन्तु उर्दू की बहरों (छंदों) को हिन्दी भाषा में उतार लेने भर से हिन्दी ग़ज़ल नहीं बन जाती, हिन्दी की प्रतीक योजना, बिम्ब-विधान, आधारभूत दर्शन को भी इसमें गूँथना आवश्यक था। गुलाबजी ने इस संतुलन को साधा तथा हिन्दी भाषा के साथ उर्दू की आत्मा को भी ग़ज़ल में उतारा. जिस प्रकार छायावादी कवियों ने हिन्दी-साहित्य को, नई पदावली, अभिव्यक्ति के नये आयाम, भावों की सूक्ष्मता दी, उसी प्रकार गुलाबजी ने भी अपनी ग़ज़लों के प्रयोग से हिन्दी में नई संभावनाओं का विस्तार किया। आज ग़ज़ल हिन्दी की एक प्रचलित विधा है तथा इसका काफ़ी श्रेय भारती के इस मूक साधक को जाता है।

 सभी छायावादी कवियों ने सुन्दर गीत लिखे पर तत्समबहुल शब्द-विन्यास तथा वायवीयता, अस्पष्टता तथा एकान्विती का अभाव आदि छायावादी दोषों से आच्छन्‍न इन गीतों के तार न तो लोक-मानस से जुड़ सके न गायन से. ये साहित्यिक गीत केवल कविता की एक शैली के रूप में ही ग्राह्य हो पाये. गायन के लिये अब भी मध्ययुगीन गीतों का सहारा लेना पड़ता था। इससे उत्प्रेरित होकर गुलाबजी ने गेय गीतों की परंपरा को पुनः स्थापित करने का प्रयास किया। इनके भक्ति-गीतों के संग्रह ’भक्ति-गंगा’ तथा ’तिलक करें रघुबीर’ का उद्‍घाटन १९९७ में माननीय राष्ट्रपति श्री शंकरदयाल शर्मा के कर-कमलों द्वारा हुआ था। इन गीतों की भाषा सरल, भाव सघन तथा दर्शन गहन है। इनमें गेयता के साथ ही विशिष्‍ट तथा सामान्य - दोनों जनों को लुभाने की क्षमता है। संगीत में बद्ध होकर बहुत से गीतों ने गुलाबजी के प्रयोग की सार्थकता को प्रमाणित किया है। 

’बलि-निर्वास’ (दानवीर बलि) मिश्र काव्य (चम्पू-काव्य) अथवा गीति-नाट्य का विरल उदाहरण है। इसने परवर्ती साहित्य को काफ़ी प्रभावित किया है। ’दिनकर’ की ’उर्वशी’ से काफ़ी पूर्व की इस रचना का अप्सरा प्रसंग द्रष्‍टव्य है।

इनके अतिरिक्त मसनवी, ओड, गड़ेरिये के गीत, प्रतीक-काव्य आदि विधाओं का सफल प्रयोग किया।

महादेवी वर्मा ने एक बार अफ़सोस जताते हुये कहा, "आपके साथ हिन्दीवालों ने न्याय नहीं किया!" उनके काव्य-पाठ को सुनकर वे बोलीं, "मेरे आँखों के सम्मुख एक-एक कर चित्र आते जा रहे थे।" स्पष्‍टतः उनका संकेत गुलाबजी के काव्य की बिम्बात्मकता की ओर था।

 -महाकवि निराला
 -श्री बेढब बनारसी
 -हरिवंश राय बच्चन

 -बेढब बनारसी
 -श्री विश्‍वम्भर ’मानव’
 -मैथिलीशरण गुप्त
 -हरिवंश राय बच्चन

 -मैथिलीशरण गुप्त

 -आचार्य विश्‍वनाथ प्रसाद मिश्र
 -महाकवि सुमित्रानंदन पंत
 -श्री विश्‍वम्भर ’मानव’
 -प्रो॰ देवेन्द्रनाथ शर्मा

 -पं हजारी प्रसाद द्विवेदी
 -कन्हैयालाल मिश्र ’प्रभाकर’
 -पद्मभूषण डॉ॰ रामकुमार वर्मा

-आचार्य सीताराम चतुर्वेदी

 -रायकृष्णदास
 -केदारनाथ मिश्र ’प्रभात’
 -त्रिलोचन शास्त्री
 -हरिवंश राय बच्चन

 -महादेवी वर्मा

 -श्री गंगाशरण सिंह (अध्यक्ष अ. भा. हिन्दी संस्था संघ)
 -जगदीश पांडेय (पू. अंग्रेजी विभागाध्यक्ष, जैन कॉलेज, आरा)
 -शंकरदयाल सिंह (संसदसदस्य)
 -साप्ताहिक ’आज’

 -पद्मभूषण पं॰ श्रीनारायण चतुर्वेदी
 -श्री गंगाशरण सिंह (अध्यक्ष अ. भा. हिन्दी संस्था संघ)

 -रायकृष्णदास
 -पं. विश्‍वनाथ प्रसाद मिश्र
 -डॉ॰ कुमार विमल
 -पं. विष्णुकान्त शास्त्री (पू. अध्यक्ष, हिन्दी विभाग, कलकत्ता वि.विद्यालय, राज्यपाल, हिमाचल प्रदेश)
 -डॉ कुँवर चन्द्रप्रकाश सिंह (पू. अध्यक्ष, हिन्दी विभाग, मगध वि. विद्यालय)
 -श्री महेश नारायण शुक्ल (पू. मुख्य न्यायमूर्ति, इलाहाबाद उच्च न्यायालय)
 -आचार्य विश्‍वनाथ सिंह
 -आचार्य विश्‍वनाथ सिंह
 -पं. अक्षयचन्द्र शर्मा
 -पद्मभूषण पं॰ श्रीनारायण चतुर्वेदी
 -डॉ॰ हंसराज त्रिपाठी (तिलक डिग्री कॉलेज, प्रतापगढ़, उ. प्र.)
 -डॉ॰ शम्भुशरण सिन्हा (कॉमर्स कॉलेज, पटना)
 -इंदुकांत शुक्ल (यू॰एस॰ए॰)
 -Dr. कर्ण सिंह (Ex Sadre Riyasat of Jammu & Kashmir, Ex- Cabinet Minister in Indian Government)

thumb|Dil Mei Rahate
प्रसिद्ध ठुमरी गायिका डॉ अनीता सेन ने गुलाब जी की कुछ रचनाओं को अपना स्वर दिया है। 
प्रस्तुत है डॉ अनीता सेन द्वारा गायी गयी एक ग़ज़ल

प्रसिद्ध गायक इमरान ख़ान ने गुलाब जी की कुछ रचनाओं को अपना स्वर दिया है। 
इसके अतिरिक्त कोलकाता भारत में उनके गीतों को बहुत से कलाकारों ने अपनी आवाज़ से सजाया है।

महाकवि गुलाब खंडेलवाल की पुस्तकें

