मैनाटी

मैनाटी एक मध्यम आकार का शाकाहारी समुद्री स्तनधारी प्राणी है जो विश्व के कई भागों में समुद्री तटीय क्षेत्रों के जल में पाया जाता है। यह साइरेनिया जीववैज्ञानिक गण का सदस्य है, जिसमें चार जीववैज्ञानिक जातियाँ पाई जाती हैं। इन चार में से तीन मैनाटी की जातियाँ हैं, जबकि चौथी डूगोंग की इकलौती जाति है। मैनाटी की तीनों जातियाँ ट्रिकेकिडाए (Trichechidae) जीववैज्ञानिक कुल के अंतर्गत ट्रिकेकुस (Trichechus) जीववैज्ञानिक वंश में आती हैं।


