बुख़ारा

बुख़ारा () मध्य एशिया में स्थित उज़बेकिस्तान देश के बुख़ारा प्रान्त की राजधानी है। यह उज़बेकिस्तान की पाँचवी सबसे बड़ी नगरी है। इसकी जनसंख्या २,३७,९०० है (सन् १९९९ अनुमानानुसार) और यह शहर लगभग पाँच हजार वर्षों से बसा हुआ है। बुख़ारा प्रसिद्ध ऐतिहासिक रेशम मार्ग पर स्थित है।

बुख़ारा की भौगोलिक स्थिति ४९°५०' उ.अ. तथा ६४°१०' पू.दे. है। यह समरकंद नगर से १४२ मील पश्चिम एक नख़लिस्तान (ओएसिस) में स्थित प्रसिद्ध व्यापारिक नगर है। बुखारा से कुछ मील दक्षिण-पूर्व में एक कागान नामक नया नगर स्थित है, जिसे कभी कभी 'नया बुखारा' भी कहते हैं। पहले ही बुखारा मुस्लिम धर्म तथा संस्कृति का प्रसिद्ध केंद्र है। सन्‌ 1924 में यह रूस के अधिकार में आया। यह आठ या नौ मील के घेरे में एक ऊँची चारदीवारी से घिरा है जिसमें ११ दरवाजे हैं। मीर अरब की मस्जिद सबसे प्रसिद्ध मस्जिद है। कंबल, रेशमी एवं ऊनी कपड़े तथा तलवार आदि बनाने के उद्योग यहाँ होते हैं। रेगिस्तानी जलवायु होने के कारण यहाँ पर दिन में तेज धूप तथा रात्रि में अधिक शीत पड़ती है। निकटवर्ती क्षेत्र में अखरोट, सेब, अंगूर, तंबाकू तथा विभिन्न प्रकार के फूलों के बगीचे हैं। इसकी जनसंख्या १९५१ में ६०,००० से बढ़कर १९९९ में २,३७,९०० हो चुकी थी।


यह शहर ऐतिहासिक महा-ख़ोरासान क्षेत्र में आते हैं:

अन्य शहर:

