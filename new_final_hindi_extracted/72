जेम्स कैमरून

जेम्स फ्रांसिस कैमरून (जन्म 16 अगस्त 1954), कनाडा के एक फिल्म निर्देशक, निर्माता, स्क्रीनराइटर, एडिटर (संपादक) और आविष्कारक हैं। उनके लेखन तथा निर्देशन के कामों में शामिल हैं, "" (1981), दी "टर्मिनेटर" (1984), "एलियंस " (1986), "दी एबिस " (1989), "" (1991), "ट्रू लाइज़ " (1994), "टाइटैनिक" (1997) और "अवतार" (2009). "टाइटेनिक" के निर्माण और "अवतार" के साथ फिल्मों की दुनिया में वापसी बीच के कुछ वर्षों को कैमरून ने डोक्युमेंटरी (वृत्तचित्र) फिल्मों के निर्माण तथा डिजिटल 3-डी फ्यूज़न कैमरा सिस्टम के सह-विकास में व्यतीत किया। एक बायोग्राफर ने उन्हें 'आंशिक रूप से वैज्ञानिक तथा आंशिक रूप से कलाकार' के रूप में वर्णित किया है। कैमरून ने पानी के अंदर फिल्माने तथा रिमोट वेहिकल टेक्नोलोजी के क्षेत्रों में भी अपना योगदान दिया है।

कुल मिलाकर कैमरून के निर्देशन संबंधी कार्यों ने उत्तरी अमेरिका में $1.9 बिलियन (अरब) तथा पूरे विश्व में $5.75 बिलियन कमाए हैं जिसकी वजह से वे विश्व के सर्वकालीन सर्वाधिक कमाई करने वाले निर्देशकों में से एक बन गए हैं। यदि मुद्रास्फीति को गणना में शामिल न किया जाये तो कैमरून की "टाइटैनिक" और "अवतार" अब तक की दो सर्वाधिक कमाई करने वाली फ़िल्में हैं।

कैमरून का जन्म ओंटारियो, कनाडा के कापुसकासिंग में हुआ था। वे शिरले (पूर्व कुलनाम लोव) जो कि एक कलाकार तथा नर्स थीं और फिलिप कैमरून (एक इलेक्ट्रिकल इंजिनियर) के पुत्र हैं। उनके पैतृक पर-पर-परदादा 1825 में स्कॉटलैंड के बाल्कहिदेर से यहाँ बसने आये थे। इस प्रकार से वे कैमरून कबीले के वंशज हैं। कैमरून चिप्पावा, ओंटारियो में बड़े हुए और नियाग्रा फॉल्स के स्टैमफोर्ड कॉलेजिएट में शिक्षा प्राप्त की; उनका परिवार 1971 में ब्रिया, कैलिफोर्निया में रहने चला गया। फुलर्टन कॉलेज तथा कैलिफोर्निया स्टेट यूनिवर्सिटी में भौतिकी तथा अंग्रेजी का अध्ययन करते समय कैमरून, यूनिवर्सिटी ऑफ साउथर्न कैलिफोर्निया के फिल्म आर्काइव (संग्रह) में जाने का कोई भी मौका छोड़ते नहीं थे। हालांकि प्राकृतिक विज्ञान के क्षेत्र में कैमरून की शैक्षिक पृष्ठभूमि काफी सुदृढ़ थी, उन्होंने 1973 में फुलर्टन कॉलेज से दर्शनशास्त्र को अपना प्रमुख विषय बनाने का निर्णय किया। कैमरून वहां अपने द्वारा बिताए गए समय के बारे में कहते हैं,
"स्पेशल इफेक्ट्स के क्षेत्र में मैं पूर्ण रूप से स्व-शिक्षित हूँ. मैं यूएससी पुस्तकालय में जाता था और स्नातक छात्रों द्वारा ऑप्टिकल प्रिंटिंग, या फ्रंट स्क्रीन प्रोजेक्शन, या डाई ट्रांसफर, अथवा फिल्म प्रौद्योगिकी से संबंधित किसी भी चीज के बारे लिखी गयी थीसिस को निकाल लेता था। .. और यदि वे मुझे उसकी फोटोकॉपी करने की अनुमति देते तो कर लेता. यदि नहीं, तो उसके नोट्स बना लेता." 

बीच में ही छोड़ने के बाद उन्होंने ट्रक ड्राइविंग जैसे कई काम किये और समय मिलने पर लेखन करने बैठ जाते. 1977 में मूल "" फिल्म देखने के बाद कैमरून ने ट्रक चालक की नौकरी छोड़कर फिल्म इंडस्ट्री में प्रवेश करने का निर्णय कर लिया। सिड फील्ड की किताब स्क्रीनप्ले" ' पढ़ने के बाद उन्हें लगा कि विज्ञान और कला का संगम संभव है और उन्होंने दो मित्रों के साथ ज़ेनोजेनेसिस" ' नामक एक दस मिनट की साइंस फिक्शन स्क्रिप्ट को लिखा। उन्होंने धन जुटाया और एक कैमरा, लेंस, फिल्म स्टॉक्स, तथा स्टूडियो को किराये पर लेकर 35 मिमी में उसको शूट किया। यह समझने के लिए कि कैमरे को किस प्रकार चलाया जाता है, उन्होंने उसे खोल दिया और शूटिंग के पहले दिन आधे समय तक केवल इसी कोशिश में जुटे रहे कि इसे चलाया कैसे जाये.

विभिन्न तकनीकों में स्वयं को शिक्षित करने के साथ ही कैमरून ने रोजर कौर्मन स्टूडियो में मिनिएचर मॉडल मेकर का काम शुरू कर दिया। तेज और कम बजट की प्रस्तुतियों के निर्माण ने कैमरून को कुशलतापूर्वक और प्रभावी ढंग से काम करना सिखाया. जल्द ही वे साई-फाई फिल्म बैटल बियोंड दी स्टार्स" ' (1980) के आर्ट डाइरेक्टर बन गए। उन्होंने जॉन कारपेंटर की एस्केप फ्रॉम न्यूयॉर्क" (1981)' में स्पेशल इफेक्ट्स वर्क डिजाइन तथा निर्देशन का काम किया, गैलेक्सी ऑफ टेरर" (1981)' में प्रोडक्शन डिजाइनर के तौर पर काम किया और एनड्रोइड" (1982) के डिज़ाइन के लिए परामर्श प्रदान किया।

कैमरून को 1981 में "" नामक "पिरान्हा" की अगली कड़ी के स्पेशल इफेक्ट्स निर्देशक के रूप में काम पर रखा गया। हालांकि, उसके निर्देशक ने फिल्म को छोड़ दिया और कैमरून को इतालवी निर्माता एसोनाईटिस द्वारा काम पर रख लिया गया, इस प्रकार उन्हें उनका प्रथम निर्देशन कार्य मिला। उन्होंने निर्माता रोजर कौर्मन के साथ काम किया। आंतरिक दृश्यों को इटली के रोम में फिल्माया गया जबकि पानी के नीचे के डाइविंग दृश्यों को ग्रैंड केमैन आइलैंड में शूट किया गया।

फिल्म का निर्माण जमैका में किया जाना था, लेकिन जब कैमरून स्टूडियो में पहुंचे तो उन्हें पता लगा कि धन की कमी है और उनके दल के सदस्यों में से अधिकांश इतालवी मूल के हैं जिन्हें अंग्रेजी बोलनी नहीं आती है। कैमरून ने कहा, तनावग्रस्त होने के कारण उन्होंने एक बुरा स्वप्न देखा जिसमे उन्हें मारने के लिए भविष्य से एक अजेय रोबोट हिटमैन (हत्यारे) को भेजा जाता है। इससे उन्हें "'दी टर्मिनेटर" ' फिल्म की प्रेरणा मिली जिसने बाद में उनके करियर को नई ऊँचाइयाँ प्रदान कीं।

"टर्मिनेटर" के लिए एक स्क्रीनप्ले को पूरा करने के "बाद," कैमरून ने उसको बेचने का फैसला किया ताकि वे उसका निर्देशन कर सकें. हालांकि जिन प्रोडक्शन कंपनियों से उन्होंने संपर्क किया उन्होंने इसमें रुचि तो व्यक्त की परन्तु पहली बार फिल्म का निर्देशन करने वाले को निर्देशन का काम दिए जाने के लिए वे तैयार नहीं थे। अंत में कैमरून हेमडेल पिक्चर्स नामक एक कंपनी के संपर्क में आये जो उनसे निर्देशन करवाने के लिए तैयार थी। पैसिफिक वेस्टर्न प्रोडक्शंस नामक अपनी स्वयं की प्रोडक्शन कंपनी खोलने वाली गेल एन्न हर्ड, कैमरून के साथ रोजर कौर्मन की कंपनी में पहले काम कर चुकी थीं और कैमरून के स्क्रीनप्ले को एक डॉलर में इस शर्त पर खरीदने को राजी हो गयीं कि कैमरून ही इसका निर्देशन करेंगे। हर्ड को निर्माता के रूप में साइन कर लिया गया और कैमरून को अंततः निर्देशक के रूप में अपना पहला मौका मिल गया। ओरियन पिक्चर्स ने इस फिल्म को वितरित किया।

प्रारंभ में, टर्मिनेटर की भूमिका के लिए कैमरून किसी ऐसे व्यक्ति को चाहते थे जो अत्यधिक हृष्ट-पुष्ट न हो और सामान्य भीड़-भाड़ में आसानी से "घुल-मिल" जाये. प्रमुख भूमिका के लिए "'पिरान्हा II: दी स्पौनिंग" ' के स्टार लांस हेनरिक्सन के नाम पर विचार किया गया, लेकिन जब श्वार्जेनेगर द्वारा काइल रीज़ की भूमिका पर चर्चा के लिए अर्नोल्ड श्वार्जेनेगर और कैमरून पहली बार खाने पर मिले तब दोनों इसी निष्कर्ष पर पहुंचे कि साइबोर्ग विलेन की भूमिका के लिए ऑस्ट्रिया का यह बॉडी बिल्डर ही अधिक उपयुक्त रहेगा; हेनरिक्सन को एलएपीडी डिटेक्टिव हाल व्युकोविच की छोटी भूमिका दी गयी और काइल रीज़ की भूमिका माइकल बीन को मिली। इसके अलावा, लिंडा हैमिल्टन इस फिल्म में पहली बार सारा कॉनर की आइकोनिक (अति प्रसिद्द) भूमिका में दिखाई दीं और बाद में कैमरून से शादी कर ली।

"टर्मिनेटर" बॉक्स ऑफिस पर एक हिट फिल्म साबित हुई और ओरायन पिक्चर्स के अधिकारियों की इस भविष्यवाणी को चकनाचूर कर दिया कि इस फिल्म को मात्र एक साई-फाई फिल्म के तौर पर लिया जायेगा और थियटरों में यह एक सप्ताह से अधिक नहीं टिक पायेगी। यह एक कम बजट की फिल्म थी जिसकी लागत महज 6.5 मिलियन डॉलर आयी थी। खर्च में कटौती करने के लिए ऑडियो ट्रैक को मोनो में रिकॉर्ड करने जैसे तरीकों का प्रयोग किया गया था। हालांकि, "टर्मिनेटर" ने बाद में पूरी दुनिया में $78 मिलियन से अधिक की कमाई की।

1980 के दशक की शुरुआत में कैमरून ने एक साथ तीन फिल्मों के स्क्रीनप्ले को लिखा: "टर्मिनेटर", "एलियंस", और "" का पहला ड्राफ्ट. जबकि कैमरून ने "दी टर्मिनेटर" तथा "एलियंस" पर अपने काम को जारी रखा, सिल्वेस्टर स्टेलोन ने "" की स्क्रिप्ट का जिम्मा अपने ऊपर लेते हुए उसके ड्राफ्ट को अंतिम रूप दिया जो कि कैमरून के प्रारंभिक संस्करण से काफी हद तक अलग था। फिल्म के आखिरी के क्रेडिट्स (श्रेय) में उनके स्क्रीनप्ले के लिए कैमरून को क्रेडिट दिया गया।

कैमरून ने उसके बाद रिडली स्कॉट द्वारा 1979 में बनाई गयी फिल्म "एलियन" की अगली कड़ी (सीक्वेल) पर काम शुरू किया। कैमरून ने इस सीक्वेल का नाम रखा "एलियंस", और सिगोर्नी वीवर को फिर से एलेन रिप्ले की आइकोनिक भूमिका निभाने को दी। कैमरून के अनुसार "एलियंस" का दल उनके प्रतिकूल था क्योंकि उनके हिसाब से वे रिडले स्कॉट की तुलना में कहीं नहीं बैठते थे। कैमरून ने उनको "दी टर्मिनेटर" दिखाने की कोशिश की लेकिन दल के अधिकांश सदस्यों ने मना कर दिया और पूरे प्रोडक्शन के दौरान उन्हें संदेह की दृष्टि से देखते रहे। इसके और अन्य संबंधित समस्याओं के बावजूद (जैसे, एक असहयोगी कैमरामैन के साथ संघर्ष और एक प्रमुख अभिनेता जेम्स रीमार को निकालकर उनकी जगह "टर्मिनेटर" के माइकल बीएन को कॉर्पोरल हिक्स की भूमिका देना), "एलियंस" बॉक्स ऑफिस पर एक सफल फिल्म साबित हुई और उसे एकेडेमी अवार्ड्स के बेस्ट ऐक्ट्रेस इन अ लीडिंग रोल (वीवर के लिए), बेस्ट आर्ट डाइरेक्शन, बेस्ट फिल्म एडिटिंग, बेस्ट ओरिजिनक स्कोर, बेस्ट साउंड के नॉमिनेशन प्राप्त हुए और बेस्ट इफेक्ट्स एडिटिंग तथा बेस्ट विजुअल इफेक्ट्स के पुरस्कार भी जीते। इसके अलावा, महिलाओं से संबंधित सशक्त नारीवादी विषय को उजागर करने के लिए, फिल्म तथा उसकी अग्रणी अभिनेत्री की तस्वीर "टाइम" मैगज़ीन के आवरण पृष्ठ पर छपी. फिल्म की जबरदस्त सफलता के बाद, कैमरून को अब अपनी इच्छानुसार फ़िल्में बनाने के लिए और अधिक स्वतंत्रता मिल गयी।

कैमरून की अगली फिल्म का जन्म एक ऐसे विचार से हुआ जो हाई स्कूल की एक बायोलॉजी कक्षा के दौरान उनके दिमाग में उत्पन्न हुआ था। तेल के कुँए में काम करने वाले कर्मचारियों की एक कहानी जिन्हें 
पानी के नीचे दूसरी दुनिया के प्राणियों के बारे में पता चलता है, "एबिस" के लिए कैमरून के स्क्रीनप्ले का आधार बनी। इस फिल्म में एड हैरिस, मैरी एलिज़ाबेथ मास्त्रान्तोनियो तथा माइकल बीएन ने काम किया है। शुरुआत में इसका बजट रखा गया $41 मिलियन (हालांकि बाद में यह इससे कहीं ऊपर चला गया) जिसके कारण इसे अपने समय की सबसे महँगी फिल्मों में से एक कहा गया और इसके स्पेशल इफेक्ट्स के लिए अत्याधुनिक तकनीक की आवश्यकता पड़ी. चूँकि फिल्म का अधिकांश हिस्से पानी के अंदर का है और तकनीक इतनी उन्नत नहीं थी कि डिजिटल रूप से पानी के अंदर के वातावरण को बनाया जा सके, कैमरून ने फिल्म के अधिकांश हिस्से को की गहराई पर शूट करने का निर्णय किया। सेट के निर्माण के लिए एक अधूरे परमाणु ऊर्जा संयंत्र की कन्टेनमेंट बिल्डिंग को परिवर्तित किया गया और दो विशाल टैंकों का इस्तेमाल किया गया। मुख्य टैंक में तथा दूसरे में पानी भरा गया। शूटिंग के अधिकांश समय में दल के सभी सदस्य वहीं पर रहते थे।

"टर्मिनेटर" की सफलता के बाद, हमेशा से ही एक सीक्वेल की बात कही जाती रही जिसमे भविष्य की मशीनों के खिलाफ सारा कॉनर के संघर्ष की कहानी को जारी रखा जाये. हालांकि सीक्वेल का मूल विचार कैमरून का था और श्वार्जेनेगर ने भी कहानी में अपनी दिलचस्पी दिखाई, कहानी के अधिकारों तथा सीक्वेल को बनाने के लिए आवश्यक स्पेशल इफेक्ट्स के संबंध में अभी भी समस्याएं बनी हुई थीं। अंत में 1980 के दशक के अंत में कारोल्को पिक्चर्स के मारियो कासार ने सीक्वेल के अधिकारों को प्राप्त कर लिया जिससे कैमरून को फिल्म (जिसका नाम अब "" था) का निर्माण शुरू करने की अनुमति मिल गयी।

इस फिल्म में लिंडा हैमिल्टन फिर से सारा कॉनर की आइकोनिक भूमिका में दिखाई दीं। इसके अलावा, श्वार्जेनेगर भी टर्मिनेटर की भूमिका में वापस लौटे, लेकिन इस बार वे रक्षक बने थे। मेटल एंडोस्केलेटन से बने टी-800 के विपरीत, इस सीक्वेल का टी-1000 नामक लिक्विड मेटल (तरल धातु) से निर्मित नया खलनायक एक अधिक उन्नत टर्मिनेटर था और वह पौलीमॉर्फिक (बहुरूपीय) क्षमताओं से लैस था। टी-1000 टी-800 की तुलना में काफी हल्का भी था। इस भूमिका के लिए कैमरून रॉबर्ट पैट्रिक को लेकर आये जो श्वार्जेनेगर के बिलकुल विपरीत थे। कैमरून ने बताया, "मैं ऐसे किसी को चाहता था जो अत्यंत तेज व फुर्तीला हो. यदि टी-800 एक ह्यूमन पैन्ज़र टैंक है तो टी-1000 एक पॉर्श के समान है।"

कैमरून मूलतः इस उन्नत मॉडल के टर्मिनेटर को अपनी पहली फिल्म में शामिल करना चाहते थे लेकिन उस समय के स्पेशल इफेक्ट्स पर्याप्त रूप से उन्नत नहीं थे। "दी एबिस" में डिजिटल तरीके से वॉटर टेन्टकल को दिखाने के लिए इस्तेमाल किये गए अति उन्नत इफेक्ट्स से कैमरून को विश्वास हो गया कि उनके लिक्विड मेटल खलनायक का निर्माण अब संभव हो सकता है।

ट्राईस्टार पिक्चर्स फिल्म को वितरित करने के लिए तैयार हो गया, लेकिन इस शर्त पर कि फिल्म को शूटिंग शुरू होने के एक साल के भीतर रिलीज (जारी) कर दिया जायेगा. कैमरून तथा उनके पुराने मित्र विलियम विशर जूनियर द्वारा सह-लिखित इस फिल्म को स्क्रीनप्ले से लेकर रिलीज तक का सफर मात्र उतने ही समय में पूरा करना था। $100 मिलियन के बजट के साथ, कैमरून की पिछली फिल्म की तरह ही यह भी अपने युग की सबसे महंगी फिल्मों में से एक थी। फिल्म की सबसे बड़ी चुनौती थी टी-1000 को बनाने में इस्तेमाल किये जाने स्पेशल इफेक्ट्स. फिर भी फिल्म समय पर समाप्त हो गयी और इसे 3 जुलाई 1991 को सिनेमाघरों में जारी कर दिया गया।

"टर्मिनेटर 2", या "टी 2" (इसका लघु नाम) ने बॉक्स ऑफिस के सभी रिकॉर्डों (एक आर-रेटेड फिल्म के लिए पहले सप्ताहांत के रिकॉर्ड सहित) को तोड़ दिया। इसने अमेरिका तथा कनाडा में $200 मिलियन से अधिक तथा अन्य क्षेत्रों में $300 मिलियन से अधिक की कमाई की और उस वर्ष की सबसे अधिक कमाई करने वाली फिल्म बन गयी। इसने चार एकेडेमी पुरस्कार जीते: सर्वश्रेष्ठ मेकअप, सर्वश्रेष्ठ ध्वनि, सर्वश्रेष्ठ साउंड इफेक्ट्स एडिटिंग और सर्वश्रेष्ठ विजुअल इफेक्ट्स. इसको सर्वश्रेष्ठ सिनेमेटोग्राफी (छायांकन) तथा सर्वश्रेष्ठ फिल्म एडिटिंग के लिए भी नॉमिनेट किया गया था, लेकिन ये दोनों पुरस्कार जेएफके को मिल गए।

जेम्स कैमरून ने 1990 के दशक में कई बार तीसरी टर्मिनेटर फिल्म की घोषणा की लेकिन कोई भी स्क्रिप्ट पेश नहीं की। कासार और वजना ने दिवालियेपन के कारण होने वाले कैरोल्को के एसेट्स की बिक्री में टर्मिनेटर के अधिकारों को खरीद लिया। "" को अंततः निर्मित किया गया और कैमरून की भागीदारी के बिना जुलाई 2003 में रिलीज कर दिया गया। जोनाथन मॉसटो ने फिल्म का निर्देशन किया और श्वार्जेनेगर टर्मिनेटर के रूप में लौटे.

कैमरून ने टर्मिनेटर 2 के मुख्य कलाकारों के साथ मिलकर "" को फिल्माया जिसे यूनिवर्सल स्टूडियो फ्लोरिडा, यूनिवर्सल स्टूडियो हॉलीवुड और यूनिवर्सल स्टूडियो जापान में काफी पसंद किया गया। इसे 1996 में रिलीज किया गया और यह टर्मिनेटर 2: जजमेंट डे का एक लघु-सीक्वेल था। यह शो दो भागों में है: एक प्रीक्वेल खंड जिसमे एक प्रवक्ता साइबरडाइन के बारे में बताता है और एक मुख्य भाग जिसमे कलाकार एक 3-डी फिल्म के साथ बातचीत करते हैं।

"टी 2" की रिलीज के पहले, श्वार्जेनेगर फ्रेंच कॉमेडी ला टोटेल !" ' का रीमेक बनाने के विचार से कैमरून के पास आये. "ट्रू लाइज़" नामक इस फिल्म को टी2 की रिलीज के बाद शुरू किया गया। इसकी कहानी एक सीक्रेट-एजेंट जासूस के इर्द-गिर्द घूमती है जो एक शादीशुदा मर्द की तरह एक दोहरी जिंदगी जी रहा होता है, जबकि उसकी पत्नी को लगता है कि वह एक कंप्यूटर सेल्समैन है " . श्वार्जेनेगर ने हैरी टास्कर नामक एक जासूस की भूमिका निभाई है जिसे एक आतंकवादी द्वारा अमेरिका के खिलाफ परमाणु हथियारों का इस्तेमाल करने की एक योजना को रोकने का जिम्मा दिया गया है। " "जेमी ली कर्टिस और एलिज़ा दुश्कू ने उनके परिजनों तथा टॉम अर्नोल्ड ने जिगरी यार का चरित्र निभाया है। "' "

कैमरून की "लाइटस्टॉर्म एंटरटेनमेंट" ने "ट्रू लाइज़" के प्रोडक्शन के लिए ट्वंटीयथ सेंचुरी फॉक्स के साथ करार पर हस्ताक्षर किये। $ 115 मिलियन के बजट में बनाई गयी और 1994 में रिलीज की गयी इस फिल्म ने उत्तरी अमेरिका में $146 मिलियन तथा विदेशों में $232 मिलियन कमाए. इस फिल्म ने बेस्ट विजुअल इफेक्ट्स के लिए एकेडेमी अवार्ड्स का नॉमिनेशन भी प्राप्त किया।

कैमरून ने आरएमएस "टाइटैनिक" जहाज के डूबने की प्रसिद्द घटना के प्रति अपनी दिलचस्पी दिखाई. उन्होंने इस घटना पर आधारित स्क्रिप्ट को अपनी अगली फिल्म के तौर पर बनाने का फैसला किया। यह फिल्म अलग अलग सामाजिक वर्गों से आने वाले दो युवा प्रेमियों की काल्पनिक प्रेमकथा के इर्द-गिर्द घूमती है जो इस जहाज की पहली यात्रा के दौरान मिले थे। प्रोडक्शन शुरू करने से पहले उन्होंने एटलांटिक के तल तक ग़ोताख़ोरी करके पानी के अंदर पड़े हुए जहाज की वास्तविक शूटिंग की और और अपनी फिल्म में उसे स्थान दिया।

"टाइटैनिक" फिल्म के लिए कैमरून ने लियोनार्डो डीकैप्रियो, केट विंस्लेट तथा बिली ज़ेन को चुना। इस फिल्म के लिए कैमरून का बजट $200 मिलियन तक पहुँच गया और यह उस समय तक की सबसे महँगी फिल्म बन गयी। इसकी रिलीज से पहले, अपने अत्यधिक खर्च तथा लंबे समय तक खिंचने वाले प्रोडक्शन के कारण इस फिल्म का काफी मजाक बनाया गया।

19 दिसम्बर 1997 को थियेटरों में रिलीज की गयी "टाइटैनिक" ने अपने पहले ही सप्ताहांत (वीकेंड) में $28 मिलियन की कमाई की। अगले कुछ हफ़्तों में इसकी कमाई तेजी से बढ़ने लगी। इस फिल्म द्वारा पहले सप्ताहांत में कमाए गए $28.6 मिलियन, दूसरे सप्ताहांत में कमाए गए $35.4 मिलियन से कम था, जो कि 23.8% की बढ़ोत्तरी को दर्शाता है। एक व्यापक रूप से रिलीज की गयी फिल्म के लिए यह अनसुनी सी बात है और फिल्म की बेहतरीन क्वालिटी को दर्शाता है। यह विशेष रूप से उल्लेखनीय था क्योंकि फिल्म की अवधि के तीन घंटे से अधिक होने के कारण सिनेमाघरों में इसके शोज की संख्या भी काफी सीमित रह जाती थी। कई महीनों तक यह बॉक्स-ऑफिस चार्ट्स में नंबर एक की पायदान पर बनी रही और अंततः अमेरिका तथा कनाडा में कुल $600 मिलियन तथा पूरे विश्व में $1.8 बिलियन डॉलर से अधिक की कमाई की। "टाइटैनिक" अब तक की सबसे अधिक कमाई करने वाली फिल्म बन गयी (मुद्रास्फीति को शामिल करने के बाद यह फिल्म अब तक की सर्वाधिक कमाई करने वाली फिल्मों में छठे स्थान पर रही), कैमरून की 2009 की फिल्म अवतार" ' के आने तक. जहाज के डूबने और नष्ट होने के सीजी विजुअल्स (दृश्यों) को अत्यंत शानदार माना गया। फिल्म के निर्माण के दौरान आलोचना के बावजूद, 1998 एकेडेमी अवार्ड्स में इसे 14 ऑस्कर नॉमिनेशन प्राप्त हुए (जो ऑल अबाउट ईव" ' के साथ एक संयुक्त रिकॉर्ड है). बेस्ट पिक्चर, एडिटिंग, साउंड, स्पेशल इफेक्ट्स, म्यूजिक एंड स्कोर, तथा कैमरून के लिए बेस्ट निर्देशक अवार्ड सहित इसने 11 ऑस्कर जीते (यह भी "'बेन हर" ' तथा बाद में "", के साथ एक संयुक्त रिकॉर्ड है). पुरस्कार प्राप्त करने पर कैमरून ने उत्तेजित होकर कहा, "मैं दुनिया का राजा हूँ!". यह फिल्म के एक प्रमुख चरित्र का चर्चित डायलॉग था। मार्च 2010 में कैमरून ने खुलासा किया कि अप्रैल 2012 में वास्तविक जहाज के डूबने की 100वीं वर्षगांठ के मौके पर, "टाइटेनिक" को 3-डी स्वरूप में फिर से रिलीज किया जायेगा.

कैमरून ने शुरू में स्पाइडरमैन नामक कॉमिक बुक के एक चरित्र पर अपनी अगली फिल्म बनाने की योजना बनाई थी। इस प्रोजेक्ट को कैनन फिल्म्स के मीनाहेम गोलान द्वारा विकसित किया गया था। कोलंबिया ने कैमरून के कार्य पर आधारित स्क्रीनप्ले बनाने के लिए डेविड कोप को काम पर रखा था। कोप का प्रथम ड्राफ्ट शब्दशः कैमरून की कहानी जैसा ही था, हालांकि बाद के ड्राफ्ट्स को स्वयं कोप, स्कॉट रोसेनबर्ग, एल्विन सार्जेंट और (कथित तौर पर) इवान रैमी, निर्देशक सैम रैमी के भाई द्वारा फिर से लिखा गया था। कोलंबिया ने केवल डेविड कोप को श्रेय देने का निर्णय किया और उचित श्रेय का निर्धारण करने के लिए राइटर्स गिल्ड ऑफ अमेरिका, ईस्ट द्वारा उनके पहले या बाद की किसी भी अन्य स्क्रिप्ट की जाँच नहीं की गयी। कैमरून और अन्य लेखकों ने आपत्ति प्रकट की लेकिन कोलंबिया और डब्लूजीए की ही बात मानी गयी। 2002 में रिलीज की गयी "स्पाइडरमैन" के स्क्रीनप्ले का श्रेय केवल कोप को ही दिया गया।

"स्पाइडरमैन" बनाने में नाकाम रहने के बाद कैमरून टीवी की दुनिया की तरफ गए और "डार्क एंजेल" का निर्माण किया, एक सुपरहेरोइन केंद्रित श्रंखला जो साइबरपंक, बायोपंक, समकालीन सुपरहीरो फ्रेंचाइज, तथा थर्ड-वेव फेमिनिज्म से प्रभावित थी। चार्ल्स एच एग्ली के साथ सह-निर्मित "डार्क एंजेल" में जेसिका एल्बा तथा मैक्स ग्यूवेरा ने काम किया, जो एक गुप संगठन द्वारा निर्मित जेनेटिक रूप से संवर्धित एक सुपर-सोल्जर हैं। कैमरून के काम के बारे में कहा गया, "सशक्त महिला योद्धाओं को यह टीवी पर वापस लेकर आया है।.. अपने "दी टर्मिनेटर" तथा "एलियंस" के चरित्रों के सुशील नारीवाद का मिश्रण ब्रिटनी स्पीयर्स के कॉन्सर्ट के सेक्स्द-अप गर्ल पॉवर के साथ करने के द्वारा." हालांकि अपने पहले प्रसारण में यह सफल रहा था, दूसरी बार में कम रेटिंग्स के कारण इसे हटा दिया गया। सीरीज के अंतिम भाग का निर्देशन कैमरून ने स्वयं किया था और इस दो घंटे के एपिसोड में कहानी की कई कमजोर कड़ियों को ठीक करने की कोशिश की थी।

कैमरून की हाल की परियोजनाओं में शामिल हैं "बिस्मार्क" ("", 2002) और "टाइटैनिक" ("घोस्ट्स ऑफ दी एबिस" 2003, आइमैक्स 3डी में) पर पानी के भीतर के वृत्तचित्र और "टोनी रॉबिन्सन की टाइटैनिक एडवेंचर्स" (2005). वे 2002 की फिल्म "सोलारिस" के निर्माता थे तथा "दी एक्सोडस डीकोडेड" में अपनी आवाज दी थी। 
कैमरून स्टीरियोस्कोपिक डिजिटल 3-डी फिल्म्स के अग्रणी समर्थक रहे हैं। 2003 में अपनी आइमैक्स 3डी वृत्तचित्र घोस्ट्स ऑफ दी एबिस" ' के बारे में एक साक्षात्कार में उन्होंने कहा कि वे "सबकुछ अब 3डी में ही करेंगे." उन्होंने अन्य साक्षात्कारों में भी इसी तरह के बयान दिए हैं। घोस्ट्स ऑफ दी एबिस" ' तथा "'एलियंस ऑफ दी डीप" (आइमैक्स का ही एक वृत्तचित्र)', इन दोनों की शूटिंग 3डी में की गयी थी और वॉल्ट डिज़्नी पिक्चर्स तथा वॉलडेन मीडिया द्वारा रिलीज किया गया था। और कैमरून ने 20यथ सेंचुरी फॉक्स के लिए अपने नए प्रोजेक्ट "अवतार" में भी ऐसा ही किया है। वे "दी डाइव", "सैंक्टम" तथा माँगा सीरीज के "बैटल एंजेल एलिटा" के एक एडाप्टेशन के लिए भी इसी तकनीक का उपयोग करने का इरादा रखते हैं।

कैमरून, डिजिटल डोमेन नामक एक विजुअल इफेक्ट्स प्रोडक्शन तथा टेक्नोलोजी कंपनी के एक सह-संस्थापक और पूर्व सीईओ थे।

इसके अलावा, वे मंगल गृह की पहली यात्रा के बारे में एक 3डी प्रोजेक्ट बनाने की भी इच्छा रखते हैं। ("मैं मनुष्यों के मंगल ग्रह पर जाने के विषय -दी 'मार्स अंडरग्राउंड'- में काफी रूचि रखता हूँ और मैंने एक नॉवेल, एक लघु श्रृंखला, तथा एक 3-डी फिल्म के लिए निजी तौर पर काफी शोध कार्य किया है।") वे 2011 मार्स साइंस लेबोरेटरी के वैज्ञानिक दल के एक सदस्य हैं।

कैमरून ने 26 फ़रवरी 2007 को घोषित किया कि निर्देशक सिम्चा जैकोबोवीची के साथ उन्होंने टैल्पियोट टोम्ब (जो कथित तौर पर यीशु की कब्र है) की खुदाई के बारे में लिखा है। कैमरून के अनुसार 1980 में इजरायली श्रमिकों द्वारा खोदी गयी इस कब्र पर लिखे गए नाम, यीशु तथा उनसे करीबी रूप से जुड़े कई व्यक्तियों के नामों से मेल खाते हैं। इसके अतिरिक्त, कैमरून के अनुसार उनके पास इस दावे के समर्थन में डीएनए परीक्षण, पुरातात्विक साक्ष्य तथा बाइबिल के शोध अध्ययन भी मौजूद हैं। "'दी लॉस्ट टोम्ब ऑफ जीसस" ' नामक इस वृत्तचित्र को 4 मार्च 2007 को डिस्कवरी चैनल पर दिखाया गया था।

जून 2005 में यह खबर आयी कि कैमरून, एक अन्य परियोजना "'बैटल एंजेल" ' के साथ साथ "प्रोजेक्ट 880" (जिसे अब "अवतार" के नाम से जानते हैं) पर भी काम कर रहे हैं। दोनों फिल्मों की शूटिंग 3 डी में की जानी थी। दिसंबर तक कैमरून ने कहा कि वे "अवतार" से पहले "बैटल एंजेल" की शूटिंग करना चाहते हैं। फरवरी 2006 में हालांकि, उन्होंने अपने लक्ष्यों की अदला-बदली करते हुए "अवतार" को पहले बनाने का निर्णय कर लिया। उन्होंने कहा कि अगर दोनों फिल्मों सफल रहती हैं, तो वे इन दोनों की ट्रायोलॉजी (तिकड़ी) बनाने में अवश्य दिलचस्पी लेंगे.

"अवतार" का अनुमानित बजट $300 मिलियन से अधिक था और इसे दिसंबर 18, 2009 को रिलीज किया गया था। यह 1997 में "टाइटेनिक" के बाद से उनकी पहली फीचर फिल्म थी। यह लगभग पूर्ण रूप से कंप्यूटर रचित एनीमेशन द्वारा निर्मित है। इसमें निर्देशक रॉबर्ट ज़ेमेकिस द्वारा "'दी पोलर एक्सप्रेस" ' में इस्तेमाल की गयी "परफॉर्मेंस कैप्चर" तकनीक के एक अधिक उन्नत संस्करण का प्रयोग किया गया है। जेम्स कैमरून ने 1995 में "अवतार" के लिए एक 80 पृष्ठ की स्क्रिप्ट लिखी थी और 1996 में घोषित किया था कि "टाइटेनिक" को पूरा करने के बाद वे इस फिल्म को बनायेंगे. दिसम्बर 2006 में कैमरून ने बताया कि 1990 के बाद से फिल्म निर्माण में देरी इसलिए हुई क्योंकि वे तकनीक के पर्याप्त रूप से उन्नत होने का इंतजार कर रहे थे। इस फिल्म को मूलतः मई 2009 में रिलीज किया जाना था लेकिन आगे बढ़ाकर दिसंबर 2010 कर दिया गया ताकि जटिल सीजीआई के पोस्ट प्रोडक्शन के लिए अधिक समय दिया जा सके और दुनिया भर के थियेटरों को 3-डी प्रोजेक्टर लगाने के लिए भी अधिक समय दिया जा सके। कैमरून का मूल रूप से इरादा "अवतार" को केवल 3-डी ही करने का था। यह फिल्म कैमरून की पिछली फिल्म "टाइटेनिक" को पीछे छोड़ते हुए सर्वकालीन सर्वाधिक कमाई करने वाली फिल्म बन गयी। "अवतार" ऐसी पहली फिल्म बनी जिसने पूरी दुनिया में $2 बिलियन से अधिक की कमाई की है। इसे बेस्ट पिक्चर तथा बेस्ट डाइरेक्टर सहित नौ एकेडेमी अवार्ड्स के लिए नॉमिनेट किया गया और तीन पुरस्कार जीते, बेस्ट सिनेमेटोग्राफी, बेस्ट विजुअल इफेक्ट्स तथा बेस्ट आर्ट डाइरेक्शन. बेस्ट डाइरेक्टर पुरस्कार की दौड़ में कैमरून अपनी पूर्व पत्नी कैथरीन बिग्लो से मात खा गए, जिन्हें अपनी फिल्म 'दी हर्ट लॉकर' के लिए बेस्ट पिक्चर का पुरस्कार भी मिला था।

वे "सैंक्टम" (पूर्व में "जेम्स कैमरून की सैंक्टम") नामक शीर्षक वाली एक 3-डी केव-डाइव एक्शन ड्रामा के एक्जिक्यूटिव निर्माता हैं। इस फिल्म की शूटिंग ऑस्ट्रेलिया में की जा रही है, एलिस्टर ग्रियर्सन (कोकोडा) इसके निर्देशक हैं और लोआन ग्रुफड तथा रिचर्ड रॉक्सबर्ग ने इसमें काम किया है। एंड्रयू राईट तथा जॉन गार्विन द्वारा लिखित इसकी स्क्रिप्ट, एक ग़ोताख़ोरी अभियान के दौरान एक गुफा के गिर जाने के कारण राईट द्वारा मृत्यु का एकदम निकट से एहसास करने वाले अनुभव पर आधारित है। इस घटना में 15 गोताखोर फंस गए थे। "सैंक्टम", फ्यूजन कैमरा सिस्टम तकनीक का उपयोग कर रही है लेकिन इसका बजट एकदम मामूली है। इसकी रिलीज की तारीख फरवरी 2011 होने का अनुमान है।







