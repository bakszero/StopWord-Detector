फ्लैश गॉर्डन

फ्लैश गाॅर्डन (अंग्रेजी; Flash Gordon) एक काल्पनिक नायक है जिसकी अंतरिक्ष के रोमांचक यात्राओं की कहानियों को काॅमिक्स स्ट्रिप द्वारा प्रकाशित करते है और जिसकी चित्रण मूल रचनाकार एलेक्स रेमण्ड ने की है। पहला प्रकाशन जनवरी ७, १९३४ में हुआ, यह स्ट्रिप की प्रेरणा तथा रचना उनके प्रतिस्पर्धी पूर्वस्थापित बक राॅजर्स एडवेंचर स्ट्रिप से मिलने की बात कही जाती है।
फ्लैश गाॅर्डन की काॅमिक्स स्ट्रिप को कई विविध मिडिया स्रोतों, जैसे मोशन पिक्चर्स, टेलीविजन और एनिमेटेड धारावाहिकों आदि द्वारा अनुवादित किया गया। इसी नवीनतम संस्करणों में, एक फ्लैश गाॅर्डन टीवी श्रंखला, संयुक्त राष्ट्र के साइफाइ चैनल पर वर्ष २००७-२००८ में प्रसारित किया गया।
द बक राॅजर्स की काॅमिक्स स्ट्रिप तब व्यावसायिक तौर पर काफी कामयाब हुआ करती थी, जिसने उपन्यासीकरण एवं बच्चों के लिए एक्शन फीगर जारी कर अपना विस्तार किया। किंग फीचर्स सिंडीकेट को ऐसे ही किसी विज्ञान-फंतासी आधारित काॅमिक्स स्ट्रिप द्वारा उनसे प्रतिस्पर्धा करने का निश्चय लिया। किंग फीचर्स ने पहले तो एड्गर राइस ब्युराॅफ्स द्वारा जाॅन कार्टर ऑफ मार्स की कहानी का अधिकार खरीदने की कोशिश करती है; हालाँकि, सिंडीकेट तब ब्युराॅफ्स के प्रस्तावों को मानने में अक्षम रहती है। किंग फीचर्स तब एलेक्स रेमण्ड से सहयोग लेते हुए, जोकि उनके ही आर्टिस्ट विभाग में से एक थे, उनको कहानी रचने को कहते हैं। बतौर रेमण्ड की पहले नमूने को उनमें एक्शन-रोमांच जैसे सीक्वेंस की कमी के चलते खारिज कर दिया गय था। रेमण्ड दुबारा कहानी पर कार्य करते है और वापिस सिंडीकेट को सैम्पल भिजवाते है, जहाँ उन्हें स्वीकार लिया जाता है।

तब रेमण्ड अपने छद्म लेखक डाॅन मूर (१९०४-१९८६) जैसे अनुभवी संपादक एवं लेखक, के पार्टनर हुआ करते थे। रेमण्ड की पहली फ्लैश गाॅर्डन की कहानी जनवरी १९३४ में, जंगल जिम के साथ-साथ प्रकाशित हुई थी। अखबार पाठकों ने "द फ्लैश गाॅर्डन" की स्ट्रिप को लेकर काफी सकारात्मक प्रतिक्रिया दी, और इस प्रकार यह १९३० की सबसे लोकप्रिय अमेरिकी काॅमिक्स स्ट्रिप साबित हुई। इसके बाद बक राॅजर्स की तरह ही, फ्लैश गाॅर्डन की सफलता के नतीजे बाद उन्हें लाइसेंस प्राप्त हुआ जिससे उन्होंने कई प्रोड्क्ट बेचे जिनमें, पाॅप-अप पुस्तकें, रंगीन किताबें, और खिलौना अंतरिक्ष जहाज और लेजर गन आदि शामिल हैं।

काॅमिक्स कतरनों की कहानी फ्लैश गाॅर्डन की रोमांचक यात्राओं को बयान करती है, एक खूबसूरत पोलो खिलाड़ी, और येल विश्वविद्यालय से उत्तीर्ण स्नातकोत्तर, और उसके साथी डेल एर्डेन तथा डाॅ. हैंस ज़ार्कोव। कहानी का आरंभ पृथ्वीवासियों को मिली उस धमकी से होता है जो मोंगो ग्रह के टकराव पर हुई थी। डाॅ. ज़ार्कोव एक राॅकेट यान का आविष्कार करते है और इस विनाश को रोकने के लिए अंतरिक्ष रवाना होते हैं। हाफ मैड, अपने ग्रह की ओर सफर पर निकले फ्लैश और डेल को अगुवा करता है। वे मोंगो ग्रह पर लैंडिंग करते हैं, और इस टकराव को नाकाम करते है, इस तरह उनका निर्दयी मिंग, मोंगो के दुष्ट शासक के साथ जोरदार संघर्ष होता है।

फिर अगले कई वर्षों तक, यह तीनों साथी मोंगो पर रहते हुए कई रोमांचक यात्रा पर निकलते हैं, इस सफर पर वे कई पड़ावो से भी गुजरते हैं जैसे: प्रिंस बारिन द्वारा शासित, वनराज्य अरबोरिया में; रानी फ्रिया द्वारा शासित, बर्फिले राज्य फ्राइजिया में; रानी डिजायरा द्वारा शासित, जंगलराज्य ट्राॅपिका में; राजा काला द्वारा शासित, शार्कमानवों के गहन समुद्रराज्य में; प्रिंस वुल्तान द्वारा शासित हाॅकमेन (चीलमानवों) के उड़न नगर पर। उनके इस एडवेंचर पर कई बार सिंहमानव प्रिंस थुन भी जुड़े रहे थे। चुंकि, मिंग का तख्तापलट हो चुका है, तो मोंगो का शासन प्रिंस बारिन के परिषद के नेता इसकी बागडोर संभालते हैं।

फ्लैश और उसके दोस्त वापिस पृथ्वी पर आते हैं एवं फिर कुछ और रोमांच पर मोंगो लौटने के उसके पूर्व ही ट्राॅपिका के जंगलराज्य में उनका यान दुर्घटनाग्रस्त होता है, जहाँ बारिन तथा अन्य लोगों से मिलकर दुबारा एकजुट होते हैं। फ्लैश और दोस्त दूसरी दुनिया की सैर पर निकलते हैं और मोंगो में वापिसी भी करते हैं, जहाँ प्रिंस बैरिन, मिंग की बेटी राजकुमारी ऑरा के साथ विवाह करता है, जिसके बाद वह एक शांतिपूर्ण शासन कायम करता है (सिवाय मिंग और उसके बाकी वंशजो को छोड़कर जो निरंतर विद्रोह करने करते है)। फिर १९५० के दशक में, फ्लैश एक अंतरिक्षयात्री बनते है जो मोंगो के अतिरिक्त अन्य ग्रहों की सैर पर रवाना होते हैं। वहीं स्काॅर्पी के युद्ध की एक लंबी कहानी मुताबिक फ्लैश दूसरे तारामंडल की ओर चल पड़ता, जहाँ वह अपने यान को प्रकाश की गति से चलाता है।

मिंग तथा उसके साथियों के खिलाफ लड़ने अलावा, फ्लैश व उनके मित्रों का अन्य कई खलनायकों जैसे दुष्ट रानी, अज़ुरा; फ्राइजिया के दानव दल के मुखिया, ब्रुक्का; धरती पर फासिस्टवाद फैलाने वाले रेड स्वाॅर्ड संगठन; और ट्राॅपिका पर कब्जा करनेवाले जुल्मी, ब्रेज़ाॅर से भी सामना होता है। 

आखिर में रेमण्ड के कार्यकाल पूरा होने बाद, उनके बाद के लेखक फ्लैश से मुठभेड़ कराने के लिए नए शत्रुओं को रचते हैं। लेखक ऑस्टिन ब्रिग, मिंग के निर्मम पुत्र, क्रुर कैंग को रचते हैं। प्रिंस पोलोन, जिनके पास किसी भी जीवित प्राणी को सुक्षम एवं विशाल रूप देने की शक्ति है, बेहद बदमिजाज रानी रुबिया, और पायराॅन द काॅमेट मास्टर जैसे विद्रोही जिनका परिचय मैक राब्वाॅय ने अपने कार्यकाल में करवाया। फिर स्कोर्पी, एक बेघर परग्रही प्रजाति जो आकाशगंगा पर विजयी पाने की इच्छा रखता है, जहाँ इन सभी खलनायकों का सामना मैक राब्वाॅय तथा डेन बैरी की कहानियों में बार-बार होता है। वहीं स्कोर्पी के एकमात्र स्पेस-फाइटर बैराॅन डैक-टुला १९७० के दशक में फ्लैश की कहानियों का एक सामयिक पात्र बनता है।

किंग फीचर्स ने दुनियाभर के अखबारों में फ्लैश गाॅर्डन की स्ट्रिप को बेचा, और १९३० के दशक के अंत तक, इस स्ट्रिप का करीब १३० अखबारों में प्रकाशन हुआ, आठ विदेशी में अनुवारन हुआ, और तकरीबन ५० करोड़ लोगों द्वारा पढ़ा गया। सन् १९३० और १९४० के दशकों में, ब्रिटेन के विभिन्न अखबारों में फ्लैश गाॅर्डन की स्ट्रिपें छापी गई, जिनमें स्काॅटिश संडे मेल भी शामिल हैं। फ्रांस में, उसके रोमांचक कारनामों को राॅबिनसन पत्रिका में, "गाई आई'एक्लेयर" (Guy l'Éclair) के नाम से प्रकाशित किया गया। वहीं डेल एर्डेन को इस फ्रांसीसी अनुवाद में कैमिली नाम दिया गया। ऑस्ट्रेलिया में, इसके पात्रों एवं स्ट्रिप के शीर्षक को स्पीड गाॅर्डन के नाम बदला क्योंकि "फ्लैश" शब्द से तनिक भी जुड़ाव महसूस नहीं किया गया। उस वक्त तक, "फ्लैश" शब्द काफी "बनावटी" लगता था, जैसे किसी बेहद बेईमान शख्सियत का यह नाम हो। हालाँकि, १९३० को हुई इस घटना ने वितरण पर काफी असर भी डाला। नाज़ियों ने जर्मनी के कई अखबारों में फ़िल्म गाॅर्डन की स्ट्रिपों को निषिद्ध करा दिया, वहीं इटली के दो अखबारों पर भी प्रतिबंधित लगाई गई। सन् १९३८ में, स्पेनिश पत्रिका एवेनट्युरेरो, ही एकमात्र देश में फ्लैश गाॅर्डन की स्ट्रिपें छाप रही थी, लेकिन स्पेन में हुए गृहयुद्ध दौरान यह प्रकाशन बंद कर दिया गया। द्वितीय विश्वयुद्ध के प्रकोप के नतीजे में फ्लैश गाॅर्डन की कतरनों को कई देशों में बंद कर दी गई। बेल्जियम में, एड्गर पियरे जैकब्स नामक आर्टिस्ट से लोग फ्लैश गाॅर्डन की कहानी संतोषजनक निष्कर्ष निकलवाना चाहते थे, जिसे वह पूरा करते भी हैं। अंततः युद्ध समाप्त होने बाद, प्रकाशक स्ट्रिप के पुनरुत्थान की अंतरराष्ट्रीय लोकप्रियता का लुत्फ उठाते हैं। फ्लैश गाॅर्डन की काॅमिक्स स्ट्रिप को इटली, स्पेन तथा पश्चिमी जर्मनी में दुबारा प्रकाशित किया गया, और सिंडीकेट ने पुर्तगाल तथा आयरिश गणराज्य जैसे नए बाजारों में भी अपनी पैठ बनाई। वहीं १९५० के उपरांत, स्पेन, इटली तथा डेनमार्क ने अखबारों में छपी फ्लैश गाॅर्डन की कतरनों को काॅमिक्स पुस्तकों और उपन्यास के कवर को रिप्रिंट करवाया गया। मैक्सिको और दूसरे लैटिन अमेरिकी देशों में, इन स्ट्रिपों का शीर्षक रोल्डैन एल टिमिरैरियो (स्पेनिश; Roldán el Temerario) (शब्दार्थ: निर्भय रोल्डैन) रखा गया और
तुर्की में इन स्ट्रिप को "बे टेकिन" (तुर्की; Bay Tekin) (शब्दार्थ: मिस्टर कैनी) कहा जाता है।
इन्हें भी देखें: फ्लैश गाॅर्डन की काॅमिक्स स्ट्रिप की सूची
(अनौपचारिक)

फ्लैश गाॅर्डन को अब तक का सबसे बेहतरीन चित्रण और अमेरिकी एडवेंचर में से एक माना गया है। वहीं विज्ञान-फंतासी कला के इतिहासकार जेन फ्रैंक यह जोर देकर कहती है चूँकि उन्होंने भी फ्लैश गाॅर्डन पर काम किया था, "रेमण्ड ही वह एकमात्र आर्टिस्ट है जिन्होंने विज्ञान-आधारित कला में खूब प्रसिद्धि पाई, हालाँकि उन्होंने कभी किसी और साइंस फिक्शन वाली पत्रिका या किताब में अपना योगदान नहीं दिया।" इधर विज्ञान फंतासी के इतिहासकार जाॅन क्ल्युट के वर्णन में "फ्लैश गाॅर्डन के काॅमिक्स संस्करण में वह काफी सुंदर, कल्पनाशील और बेहद ऊँची उड़ान वाले का उदाहरण देते।" और इसे अबतक की सबसे महत्वपूर्ण अमेरिकी विज्ञान-फंतासी काॅमिक्सों की सूची में से एक बताते। फ्लैश गाॅर्डन ने लगभग उन पहले दौर के सुपरहीरो काॅमिक्स पात्रों पर काफी प्रभाव छोड़ा था। जेरी सीगल एवं जाॅय शस्टर द्वारा आधारित सुपरमैन की कसी हुई वर्दी और पोशाक पर लबादे की युक्ति फ्लैश गाॅर्डन द्वारा ही मिली थी। बाॅब कैन के बनाए बैटमैन की डिटेक्टिव काॅमिक्स नम्बर-२७ (बैटमैन की प्रथम काॅमिक्स) के कवर की ड्राइंग भी, १९३७ में एलेक्स रेमण्ड के बनाए फ्लैश गाॅर्डन की ड्राइंग पर ही आधारित थे। डेनिस नेविले ने भी बतौर नमूना काॅमिक्स हीरो हाॅकमैन के हाॅकमेनों की काॅस्टयुम भी रेमण्ड के फ्लैश गाॅर्डन की काॅमिक्स स्ट्रिप से प्रेरित बताइ जाती है।

फ्लैश गाॅर्डन की फ़िल्म एवं टीवी धारावाहिक ज्यादातर मोंगो ग्रह के रोमांचक कारनामों पर ही आधारित होकर बनाई गई थी।
मुख्य आलेख: फ्लैश गाॅर्डन (धारावाहिक), फ्लैश गाॅर्डन ट्रिप टु मार्स, और फ्लैश गाॅर्डन काॅन्क़युएर्स द युनिवर्स

फ्लैश गाॅर्डन आधारित बस्टर क्रैबे द्वारा अभिनीत वह तीन सिरियल फ़िल्में: फ्लैश गाॅर्डन (१९३६), फ्लैश गाॅर्डन ट्रिप टु मार्स (१९३८), और फ्लैश गाॅर्डन काॅन्क़युएर्स द युनिवर्स (१९४०) आदि। सन् १९३६ को फ्लैश गाॅर्डन धारावाहिक में कई संक्षिप्त कहानियों को लेकर एक फीचर-फ़िल्म बनाकर जो निम्न शीर्षक रखे गए जैसे फ्लैश गाॅर्डन और राॅकेट शिप या स्पेस सोल्जर्स या फिर फ्लैश गाॅर्डन: स्पेसशिप टु द अननाॅन; वर्ष १९३८ में इस धारावाहिक पर के शीर्षस्थ पर फीचर-फ़िल्म बनी और फिर १९४० के सिरियल पर बनी फीचर-फ़िल्म का शीर्षक का नाम द पर्पल डेथ फ्राॅम आउटर स्पेस रखा गया।

वर्ष १९६७ में, एक कम बजट की काॅमिक्स आधारित तुर्की फ़िल्म बनाई गई जिसका नाम, "फ्लैश गाॅर्डन बैटेल इन स्पेस" (फ्लैश गाॅर्डन: अंतरिक्ष में युद्ध) (बैतेकिन - फेज़ादा कार्पिसैन्लार तुर्की; Baytekin – Fezada Çarpisanlar Turkish)। जिसके शीर्षक पात्र की भूमिका हसन डेमिर्टैग ने निभाया थी।[2][27]

मुख्य आलेख: फ्लैश गाॅर्डन (फ़िल्म)

सन् १९७० में, विभिन्न निर्देशकों एक निम्न बात गौर किया गया कि सभी इस कहानी पर फ़िल्म बनाने की कोशिश कर रहे थे। फेडरिको फेलिनी ने इसी वरणाधिकार के लिए डिनो डी लाॅरेनटिस से फ्लैश गाॅर्डन के राइट्स खरीद तो लिए, लेकिन कभी फ़िल्म बना नहीं पाएँ। जाॅर्ज लुकास ने भी १९७० आसपास फ्लैश गाॅर्डन पर फ़िल्म निर्माण करने का प्रयास किया था। हालाँकि, लुकास तब डी लाॅरेनटिस से वह अधिकार अधिग्रहण करने में अक्षम रहे, तो उसके बजाय उन्होंने स्टार वाॅर्स रचने का निश्चय कर लिया। डी लाॅरेनटिस ने तब फ्लैश गाॅर्डन फ़िल्म बनाने के लिए निकोलस राॅएग को नियुक्त किया। यद्यपि, डी लाॅरेनटिस भी राॅएग के आइडिए से नाखुश थे, और तब राॅएग ने यह अभियोजना भी छोड़ दिया।[29] डी लाॅरेनटिस ने काफी विमर्श कर सेर्गियो लियोन से फ्लैश गाॅर्डन फ़िल्म को संचालित करने के लिए नियुक्त किया; पर यहां भी लियोन ने नामंजूर करते हुए अपना विश्वास मत किया कि फ़िल्म की पटकथा मूल रेमण्ड की काॅमिक्स स्ट्रिप की तरह विश्वसनीय नहीं है। [30][31] अंततः, डी लाॅरेनटिस ने माइक हाॅज्स से फ्लैश गाॅर्डन फ़िल्म को निर्देशित करने के लिए अनुबंधित किया।[29]

१९८३ की इस फ़िल्म "ए क्रिसमस स्टोरी" एक मिटाए गए दृश्य में रैल्फी और उसकी रेड राइडर बीबी बंदूक, फ्लैश (पाउल हब्बर्ड द्वारा अभिनीत) को मिंग (काॅलिन फाॅक्स द्वारा अभिनीत) द्वारा बचा लेता है।[37]
२०१० में, यह घोषणा हुई कि ब्रेक इस़्नेर ने फ्लैश गाॅर्डन की 3डी फाॅर्मेट में फ़िल्म निर्देशित करने की मंजूरी दे दी है। "फ़िल्म की कहानी अपनी जगह पर है तथा पटकथा का फिलहाल अब जारी है।" अप्रैल २२, २०१४ को, द हाॅलीवुड रिपोर्टर ने यह खबर दी की 20थ सेंचुरी फाॅक्स, जे.डी. पेयन के साथ "फ्लैश गाॅर्डन" की रिबूट के विकास पर कार्यरत है और पैट्रिक मैक'काय फ़िल्म की पटकथा लिख रहे हैं। वहीं अप्रैल १५, २०१५, द हाॅलीवुड रिपोटर ने रिपोर्ट दी है कि मैथ्यू वाॅग्हेन फ़िल्म निर्देशन की बात कर रहे है जनवरी १५, २०१६ में, मार्क प्राॅटोसेविच को पटकथा के पुनर्लेखन के लिए नियुक्त किया गया।

अप्रैल २०१३ में, राॅब प्रैट, लोकप्रिय फैन फ़िल्म सुपरमैन क्लासिक के निर्देशक, ने "फ्लैश गाॅर्डन क्लासिक" फ़िल्म बनाने की योजना का ऐलान किया। इस पारंपरिक एनिमेटेड शाॅर्ट फ़िल्म में कई पात्रों जैसे फ्लैश गाॅर्डन, प्रेयसी डेल एर्डेन, साइडकिक डाॅ. हैंस ज़ार्कोव, प्रतिद्वंद्वी क्रुर मिंग, और प्रिंसेस ऑरा को दिखाया गया।[42]

मुख्य आलेख: फ्लैश गाॅर्डन (१९५४ की टीवी सिरिज)

स्टीव हाॅलैण्ड ने १९५४-५५ में एक लाइव-एक्शन टेलीविजन सिरिज शुरू की जिनमें ३९ एपिसोड प्रसारित किए गए।[4] इसके पहले के २६ एपिसोडों को विशिष्ट तौर पर जर्मनी स्थित पश्चिमी बर्लिन में फ़िल्माया गया जहाँ द्वितीय विश्वयुद्ध को कुछ ही दशक समाप्त हुए थे। यह काफी अविस्मरणीय पल थे, जिसके कुछ एपिसोडों द्वारा जर्मनी में विनाश से बचे भग्नावेश दिखाये गए जो युद्ध के पुख्ता प्रमाण थे। अंतिम १३ एपिसोडों का फ़िल्मांकन फ्रांस स्थित मार्सिली में हुआ।

इस श्रंखला में, फ्लैश, डेल (आयरिन चैम्पलिन) तथा डाॅ. ज़ार्कोव (जाॅसेफ नैश) वर्ष ३२०३ में गैलेक्टिक ब्युरो ऑफ इन्वेस्टिगेशन नामक खुफिया संस्था पर काम करती है। इसकी वास्तविक समयस्थिति को एक एपीसोड, "डेडलाइन एट नून" में स्थापित कराया गया, जिसमें फ्लैश, डेल और डाॅ. ज़ार्कोव वापिस १९५३ के भूतकाल के बर्लिन में पहुँचते हैं। जीबीआई के एजेंट स्काइफ्लैश या स्काईफ्लैश द्वितीय नामक अंतरिक्षयान की सवारी करते हैं। यह सिरिज सिंडीकेट ने जारी की थी, जिसे लंबे समय से बंद ड्युमाॅन्ट नेटवर्क द्वारा अन्य स्टेशन में, तथा संयुक्त राष्ट्र के दूसरे कई स्वतंत्र स्टेशनों से समबद्ध किया। जाहिर है कि उन्होंने बस्टर क्रैबे की फ़िल्मों की समान शैली अपनाई हो, और या शायद ऐसा निर्माताओं ने भी चाहा होगा।[वीजल के शब्दों में] इसकी रिकट फ़िल्म में १९५७ को रखा गया।
