ससेर कांगरी

ससेर कांगरी (Saser Kangri) काराकोरम पर्वतमाला की ससेर मुज़ताग़ नामक उपश्रेणी के एक पुंजक का नाम है। इसमें कई पर्वत आते हैं जिनमें से ससेर कांगरी १ सबसे ऊँचा है। यह सब भारत के जम्मू और कश्मीर राज्य के लद्दाख़ क्षेत्र में स्थित हैं।

लद्दाख़ी भाषा में "ससेर" का अर्थ "पीला (रंग)" होता है और लद्दाख़ी व बलती भाषाओं में "कांगरी" का अर्थ "बर्फ़ीला पर्वत" होता है। "ससेर कांगरी" का अर्थ "पीली हिम वाला पर्वत" है।

ससेर कांगरी पुंजक के पाँच पर्वतों को नाम दिए गए हैं:
यह पुंजक ससेर मुज़ताग़ के पश्चिमोत्तरी छोर पर, उत्तर शुकपा कुंचंग हिमानी के स्रोत पर है, जो इस पुंजक से बहने वाली एक प्रमुख हिमानी (ग्लेशियर) है। पुंजक की पश्चिमी ओर सकंग और पुकपोचे हिमानियाँ नुब्रा नदी में बह जाती हैं।

