निश्तर खानकाही

जन्मस्थान :

 निश्तर ख़ानक़ाही के पिता जहानाबाद के जाने-माने जमींदार थे। उनके पिताश्री को लोग 'पीर जी' के नाम से पुकारते थे। वे अपने क्षेत्र के सम्मानित व्यक्ति थे। (2) उनकी माताश्री चाँदपुर (बिजनौर) के निकट स्थित गाँव मुढाल के जमींदार परिवार की बेटी थीं। निश्तर साहब ने बचपन में एक औसत जमींदार परिवार की खुशहाली देखी और उसमें वे पले-बढ़े हुए हैं। आपके पिताश्री अत्यंत कठोर स्वभाव के व्यक्ति थे। इस कारण आपका लगाव माँ से अधिक था। आपकी माँ एक विदुषी महिला थीं। उन्होंने बचपन में ही आपको फारसी के महान शायरों- हाफ़िज शीराजी, सादी और नज़ीरा का काव्य कंठस्थ करा दिया था। वह स्वयं भी शायरी करती थीं। 'जनाब निश्तर ख़ानक़ाही की माँ फ़ारसी की विदुषी थीं। उन्होंने यूनानी चिकित्सा-शास्त्र का अध्ययन फ़ारसी माध्यम से किया और फ़ारसी भाषा में ही शायरी भी की। उनका एक ग़ज़ल-संग्रह भी था, जो निश्तर साहब के दुर्लभ पुस्तकालय के साथ ही नष्ट हो गया।' (3) इस प्रकार निश्तर साहब पर अपनी माताश्री का पूर्ण प्रभाव पड़ा। संभवत: बचपन में अपनी माँ से मिले ये संस्कार ही थे कि वे एक सफल शायर बन सके।

 निश्तर ख़ानक़ाही की शिक्षा घर से आरंभ हुई। अपनी उम्र के आठवें वर्ष में वे गाँव के निकटवर्ती शहर बिजनौर में आ गए और यहाँ पर एक अँग्रेजी विद्यालय में प्रवेश लेकर पढ़ने लगे। इसी उम्र से उन्होंने उर्दू व फ़ारसी का भी अध्ययन किया। इन भाषाओं के साहित्य की ओर उनका विशेष लगाव था। इसी कारण उन्होंने उत्कृष्ट शायरी की अनेक पुस्तकों का अध्ययन किया। अपनी अध्ययनशील प्रवृत्ति के संबंध में निश्तर जी कहते हैं- 'यदि आप झूठ न मानें तो बताऊँ कि उस अवस्था में लाखों की संख्या में उर्दू असआर मुझे याद थे। शायर हुए बिना ही स्कूल के टीचर मुझे ग़ालिब कहकर पुकारने लगे थे।' (4)
(घ) साहित्य के क्षेत्र में प्रवेश :
करम में भी खुश है सितम में भी शादाँ
बहर तौर 'निश्तर' गुलाम आपका है। (8)

 मनोवैज्ञानिक धरातल पर यह तथ्य स्वीकार किया जाता है कि प्रत्येक प्राणी को शारीरिक एवं मानसिक गुण अधिकांशत: वंशानुक्रम से प्राप्त होते हैं। साथ ही इस सत्य की भी अवहेलना नहीं की जा सकती कि वातावरण, देशकाल एवं भौगोलिक परिस्थतियों का भी उस पर प्रभाव पड़ता है। ग़ज़लकार निश्तर ख़ानक़ाही के व्यक्तित्व पर उनके परिवेश का प्रभाव तो पड़ा ही, साथ ही काव्य-प्रतिभा उन्हें अपने परिवार से विरासत में मिली है, विशेष रूप में माताश्री से।' (10)
चलन चापलूसों में सच का न था
सो हमने स्वयं को निलंबित किया। (20)
जिंदगी से सीख लीं, हमने भी दुनियादारियाँ
रफ्ता-रफ्ता तुममें भी मौक़ा-परस्ती आ गई (22)
भसम होके सीखा हुनर आग का
बनाता हूँ काग़ज़ पे घर आग का (23)
 ख़ानक़ाही जी अत्यंत कोमल हृदय के व्यक्ति हैं। उनका अंतर्मन इतना कोमल एवं संवेदनशील है कि दर्द-भरी कहानी अथवा दृश्य देख-सुनकर ही उनकी आँखें नम हो उठती हैं। वे स्वयं भी इस बात की पुष्टि करते हैं। यथा-
धमक कहीं हो, लरजती हैं खिडक़ियाँ मेरी
घटा कहीं हो, टपकता है सायबान मेरा। (28)

 प्रख्यात समीक्षक, नाटककार, ग़ज़लकार और व्यंग्यकार निश्तर ख़ानक़ाही के साहित्यिक कृतित्व की ओर दृष्टि डालते हैं तो वह जहाँ विस्तृत रूप में फैला है, वहीं उपलब्ध कृतियों की दृष्टि से उँगलियों में गिना जा सकता है। जिस व्यक्ति ने अपने जीवन के प्रथम दशक से लेखन आरंभ किया हो और जो जीवन के सात दशकों तक अबाध गति से बराबर लेखनी चला रहा हो, उसकी कृतियाँ इतनी कम मात्रा में उपलब्ध हों तो आश्चर्य एवं विस्मय की बात अवश्य है।
 7 मार्च 2006

 इतने लंबे साहित्यिक जीवन में भी निश्तर का इतना कम साहित्य क्यों उपलब्ध है? यह प्रश्न सहज जिज्ञासा का विषय है। इसके पीछे दो कारण हैं। उन्होंने अपनी रचनाओं की कोई प्रति अपने पास नहीं रखी। आकाशवाणी से प्रकाशित होने वाली अथवा पत्र-पत्रिकाओं में प्रकाशित होने वाली रचनाओं- रूपकों, कहानियों, लेखों, नज़्मों अथवा ग़ज़लों की प्राय: कोई प्रति उनके पास नहीं है। दूसरा कारण तो और भी कष्टप्रद है। उन्हीं के शब्दों में- 'उस्तादों की तलाश से निराश होकर जब मैंने अभ्यास और पुस्तकों को अपना गुरु माना तो हर साल रचनाओं का एक बड़ा संग्रह तैयार हो जाता, किंतु मैं हर साल स्वयं उसे आग लगा देता। यह सिलसिला लगभग बीस वर्ष तक चलता रहा। हर पांडुलिपि पाँच सौ से सात सौ पृष्ठों तक की होती थी।' (30)
1. मोम की बैसाखियाँ सन् 1987
2. धमकीबाजी के युग में सन् 1995
3. दंगे क्यों और कैसे सन् 1995
4. ग़ज़ल मैंने छेड़ी सन् 1997
5. विश्व आतंकवाद : क्यों और कैसे सन् 1997
6. कैसे कैसे लोग मिले सन् 1998
7. चुने हुए ग्यारह एकांकी सन् 1998
8. मानवाधिकार : दशा और दिशा सन् 1998
9. ग़ज़ल और उसका व्याकरण सन् 1999
10. मेरे लहू की आग

http://www.nishtar-khanqahi.blogspot.com
संदर्भ संकेत
1. शोध दिशा, अप्रैल 1997 पृ. 10
2. कैसे कैसे लोग मिले, पृ. 93-94
3. मोम की बैसाखियाँ, पृ. 06
4. वही, भूमिका, पृ. 07
5. वही, भूमिका, पृ. 10
6. वही, भूमिका, पृ. 10
7. शोध दिशा, अप्रैल 1997, पृ. 17
8. मोम की बैसाखियाँ, पृ. 07
9. कैसे कैसे लोग मिले, पृ. 103-104
10. मोम की बैसाखियाँ, पृ. 06
11. कैसे कैसे लोग मिले, पृ. 99
12. मोम की बैसाखियाँ, पृ. 7-8
13. शोध दिशा, अप्रैल 1997, पृ. 37
14. शोध दिशा, अप्रैल 1997, पृ. 40
15. वही, पृ. 40
16. वही, पृ. 41
17. विकलांग जीवन की कहानियाँ, पृ. 74
18. शोध दिशा, अप्रैल 1997, पृ. 09
19. वही, पृ. 08
20. ग़ज़ल मैंने छेड़ी, पृ. 39
21. शोध दिशा, अप्रैल 1997, पृ. 37
22. मोम की बैसाखियाँ, पृ. 33
23. वही, पृ. 125
24. शोध दिशा, अप्रैल 1997, पृ. 33
25. वही, पृ. 20
26. कैसे कैसे लोग मिले, पृ. 106
27. वही, पृ. 105
28. मोम की बैसाखियाँ, पृ. 91
29. शोध दिशा, अप्रैल 1997, पृ. 34
30. मोम की बैसाखियाँ, पृ. 13
