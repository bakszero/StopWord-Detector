उबटन

कुछेक प्राकृतिक चीजों को एक निश्चित मात्रा में मिला कर जो लेप तैयार होता है, वही उबटन कहलाता है। उबटन का चलन काफी पुराना है। सोलह शृंगारों में इसकी गणना है। हमारी दादी-नानी, विविध प्रकार के उबटनों का प्रयोग करके ही अपने सौंदर्य को निखारती थीं, क्योंकि उस समय ब्यूटी पार्लरों का इतना बोलबाला नहीं था। प्राचीनकाल में भी रानियां-महारानियां विभिन्न प्रकार के उबटनों का प्रयोग किया करती थीं। पुराने समय के उबटन ने ही आधुनिक भाषा में फेस पैक या फेस स्क्रब का रूप ले लिया है। 

