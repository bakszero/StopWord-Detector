बड़ी देवरानी

बड़ी देवरानी एक भारतीय हिन्दी धारावाहिक है, जिसका प्रसारण एंड टीवी पर 30 मार्च 2015 से 13 नवम्बर 2015 तक सोमवार से शुक्रवार रात 9:30 बजे होता था। इसके निर्माता शशि मित्तल और सुमित मित्तल हैं। इसमें मुख्य किरदार में मुदित नायर और मेघा चक्रवर्ती हैं।

यह कहानी एक ऐसी देवरानी की है जो सबसे छोटी होते हुए भी वह बड़ी देवरानी कहलाती है। पोद्दार परिवार अपने पुराने रीति रिवाजों को बहुत अधिक मानते रहते हैं पर उनका पुत्र विभोर (मुदित नायर) ऐसे रीति रिवाजों को नहीं मानता था। एक दिन उसके परिवार वाले उसकी शादी उससे 4 वर्ष बड़ी लड़की रीति (मेघा चक्रवर्ती) से करा देते हैं। यह शादी केवल उन दोनों परिवार वालों के बीच व्यापार को बढ़ाने का एक तरीका रहता है। इस शादी के कारण अन्य परिवार वाले रीति को पसंद नहीं करते है। रीति एमबीए किए रहती है और वह उन परिवार वालों में समानता कायम करने और विभोर के दिल में अपने लिए जगह बनाने का प्रयास करते रहती है।

इससे कुछ वर्ष पहले रीति की शादी विभोर के बड़े भाई से तय होती है पर निमंत्रण पत्र में नाम गलत छपने के कारण विभोर के पिता को कुछ और लगता है और वह उस शादी को तोड़ देते हैं। लेकिन बाद में विभोर और रीति की शादी हो जाती है। रीति विभोर से प्यार करते रहती है, लेकिन विभोर अपने परिवार वालों के कारण ही शादी करता है।


इस धारावाहिक का निर्माण कोलकाता में हुआ है। इसके मुख्य किरदार के लिए मेघा चक्रवर्ती और मुदित नायर को लिया गया।

