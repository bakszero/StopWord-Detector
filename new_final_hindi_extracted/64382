पारिक्षेत्र

पारिक्षेत्र (ecoregion) या पारिस्थितिक क्षेत्र (ecological region) किसी विशेष पारिस्थितिक या भौगोलिक लक्षणों द्वारा परिभाषित एक ऐसा क्षेत्र होता है जो जैवक्षेत्र (bioregion) से छोटा हो, जो क्रम में प्राणिक्षेत्र (ecozone) से छोटा होता है। पारिक्षेत्र साधारण रूप से बड़े क्षेत्रफल वाले भूमीय या जलीय इलाक़ों पर विस्तृत होते हैं और उनमें अन्य पारिक्षेत्रों से भिन्न जीववैज्ञानिक जातियाँ और जीव समूह होते हैं। किसी पारिक्षेत्र में मिलने वाली जातियाँ उस पारिक्षेत्र में कहीं भी घर बना सकती हैं क्योंकि उस पारिक्षेत्र के सभी भागों में परिस्थितियाँ लगभग सामान होती हैं।

