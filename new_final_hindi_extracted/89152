अमीरात

""
अमीरात () ऐसे राजनैतिक क्षेत्र को कहते हैं जिस पर अमीर की उपाधि रखने वाला वंशानुगत तानाशाह राज करता है। इसकी तुलना हिन्दी के 'सल्तनत' शब्द से की जा सकती है जो किसी ऐसे राज्य को कहते हैं जहाँ 'सुलतान' का राज्य हो। इसी तरह 'बादशाहत' में 'बादशाह' का, 'रियासत' में किसी 'रईस' का और 'ख़ानत' में किसी 'ख़ान' का राज होता है।

शब्दोत्पत्ति के हिसाब से अमीरात या एमीरेट (, "इमाराह" ; बहु०: إمارات, "इमारात") एक अमीर (राजकुंवर या राज्यपाल, इत्यादि) का एक उच्चस्तरीय कार्यालय या क्षमता होती है।

संयुक्त अरब अमीरात एक संघ राज्य है, जिसमें सात (७) संघीय अमीरातें हैं, जो कि प्रत्येक एक वंशनुगत अमीर द्वारा शासित हैं। यही सात अमीर इस संघ के राष्ट्रपति और प्रधानमंत्री का चुनाव अपने सात में से करते हैं। वर्तमान युग में जब कि अधिकांश अमीरातें गायब होकर या तो किसी संघ का भाग बन गई हैं, या किसी बड़े आधुनिक राज्य या देश का हिस्सा; या फिर उन्होंने अपनी शासन शैली को बदल कर मालिक या सुलतान बना दिया है, ऐसे मूल अमीरात राज्य अब विरले ही बचे हैं।

यहाँ कहना उचित होगा कि, अरबी भाषा में यह शब्द सामान्यीकृत अर्थ में किसी देश का प्रांत होता है, जिसे अभी भी शासक वर्ग ही शासन करते हैं, खासकर शाही परिवार का सदस्य (सामान्यतः अमीर), जैसे कि सउदी अरब के गवर्नोरेट्स में।


