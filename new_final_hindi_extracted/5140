अल्फ़ा लूपाई तारा

अल्फ़ा लूपाई, जिसका बायर नाम भी यही (α Lupi या α Lup) है, वृक तारामंडल का सब से रोशन तारा है और पृथ्वी से दिखने वाले तारों में से ७४वाँ सब से रोशन तारा है। यह हमसे क़रीब ५५० प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) लगभग +२.३ है।

अंग्रेज़ी में अल्फ़ा लूपाई को "कैक्कैब" (Kakkab) भी कहा जाता हैं।

अल्फ़ा लूपाई एक B1.5 III श्रेणी का नीला-सफ़ेद दानव तारा है। यह एक बेटा सॅफ़ॅई परिवर्ती तारा है जिसकी चमक लगभग ३% ऊपर-नीचे होती रहती है। इसके पास एक और तारा स्थित है जो शायद केवल पृथ्वी से समीप नज़र आता है लेकिन वास्तव में समीप नहीं है।

