टुसू पर्व

टुसू पर्व झारखंड के आदिवासियों का सबसे महत्वपूर्ण पर्व है। यह जाड़ों में फसल कटने के बाद पौष के महीने में मनाया जाता है। टूसू का शाब्दिक अर्थ कुँवारी है। इस पर्व के इतिहास का कुछ खास ज्ञान नहीं है लेकिन इस पर्व में बहुत से कर्मकांड होते हैं और यह अत्यंत ही रंगीन और जीवन से परिपूर्ण त्यौहार है। मकर संक्राति के अवसर पर मनाये जाने वाले इस त्यौहार के दिना पूरा आदिवासी समुदाय अपने नाच-गानों और मनसा देवी तथा अन्य पारंपरिक देवी देवताओं की पूजा से माहौल को आनंद और भक्ति से परिपूर्ण कर देते हैं।
