स्टीक

स्टीक (पुरानी नोर्स भाषा के "स्टेक", अर्थात "रोस्ट" से लिया गया), मीट के एक टुकड़े को कहा जाता है (आमतौर पर बीफ- गोमांस). अधिकांश स्टीक को मसल फाइबर (मांसपेशियों के रेशों) की सीध में काटा जाता है जिससे मीट अधिक मुलायम रहता है। उत्तरी अमेरिका में स्टीक को आमतौर पर ग्रिल्ड, पैन-फ्राइड, या ब्रॉइल रूप में परोसा जाता है। जांघ तथा पसलियों के अधिक मुलायम हिस्से ड्राई हीट (शुष्क ऊष्मा) का इस्तेमाल करके जल्दी पक जाते हैं और उन्हें साबुत ही परोसा जाता है। चक या राउंड के कड़े टुकड़ों को मोइस्ट हीट (नम ऊष्मा) द्वारा पकाया जाता है या फिर कृत्रिम रूप से मुलायम किया जाता है। 

अमेरिका और कनाडा में अपने बीफ स्टीक के लिए प्रसिद्ध रेस्टोरेंट को स्टीकहाउस के नाम से भी जाना जाता है। 

अमेरिका के एक सामान्य स्टीक डिनर में स्टीक, एक अन्य स्टार्चयुक्त व्यंजन (आमतौर पर पका आलू, लेकिन कभी-कभार आलू के अन्य व्यंजन भी), चावल, पास्ता, या बीन्स शामिल होते हैं। मीट के साथ अक्सर थोड़ी सी पकी सब्जियां भी परोसी जाती हैं और साथ ही कौब के साथ मक्का, हरी बीन्स, क्रीमयुक्त पालक, एस्पेरेगस, टमाटर, मशरूम, मटर और प्याज के छल्ले भी काफी लोकप्रिय हैं। स्टीक के साथ श्रिम्प या कुक्ड लॉबस्टर टेल को भी काफी पसंद किया जाता है और इस कौम्बिनेषाकॉम्बिनेशन (संयोजन) को अक्सर "सर्फ़ एंड टर्फ" या "रीफ एंड बीफ" तथा "पीयर एंड स्टीयर" कहा जाता है। अमेरिकन स्टीक डिनर में किसी प्रकार की ब्रेड (आमतौर पर डिनर रोल) भी अवश्य शामिल की जाती है।

स्टीक के साथ विशेष प्रकार के छुरे (स्टीक नाइफ) भी दिए जाते हैं। ये छुरे खाने के अन्य छुरों से अधिक तेज होते हैं और आमतौर पर दांतेदार होते हैं, हालाँकि सीधे ब्लेड से भी काम चल जाता है; उनके हैंडल अक्सर लकड़ी के बने होते हैं। स्टीक सॉसेज नामक पहले से तैयार चटनी को भी स्टीकहाउसेज की टेबलों पर रखा जाता है। मुलायम राउंड या सिरलोइन स्टीक, ब्रेडेड और पैन-फ्राइड या डीप फ्राइड को क्रमशः चिकन फ्राइड या कंट्री फ्राइड स्टीक कहा जाता है। रिबेज के पतले टुकड़े या अन्य मुलायम टुकड़ों को गरम तवे पर पकाकर और थोड़ा काटकर इटेलियन स्टाइल रोल्स में परोसे जाने वाले व्यंजन को फिली स्टीक कहते हैं; यह यह नाम फिलाडेल्फिया के ऊपर रखा गया है जहाँ से इसे प्रसिद्धि मिली है। 

फ़्रांस में स्टीक को आमतौर पर "फ्राईट्स" के नाम से जाने जाने वाले फ्रेंच फ्राइड पोटेटोज के साथ परोसा जाता है और इस कॉम्बिनेशन (संयोजन) को आमतौर पर स्टीक के साथ सब्जियों को इस प्रकार परोसा नहीं जाता है, लेकिन हरे सलाद को उसके बाद अथवा (सामान्यतः) उसके साथ अवश्य परोसा जा सकता है। इंग्लैंड में भी ऐसा ही किया जाता है। 

इटली में द्वितीय विश्वयुद्ध तक स्टीक का ज्यादा चलन नहीं था क्योंकि वहां के अपेक्षाकृत दुर्गम इलाकों में जानवरों के बड़े झुंड को पालना काफी कठिन कार्य था। हालाँकि पीडमोंट तथा टुस्कानी के कुछ क्षेत्र अपनी बेहतरीन बीफ के लिए काफी प्रसिद्द थे। "'बिस्टीका आला फिओरेंटीना" ' फ्लोरेंस की एक काफी प्रसिद्द विशेषता है; इसे सामान्यतः केवल सलाद या टस्कन बीन्स के साथ ही परोसा जाता है। 1960 के दशक के बाद से अर्थव्यवस्था में सुधार के कारण अधिक इतालवी लोग रेड मीट को अपने भोजन में शामिल करने में सक्षम हो गए। 

बाल्कन क्षेत्र में स्टीक पर अक्सर काली मिर्च और सरसों का लेप लगाया जाता है और फिर सिरका तथा वनस्पति तेलों के साथ मैरिनेट करके एक हफ्ते तक के लिए छोड़ दिया जाता है। उसके बाद इसे मक्खन में तलकर टोस्ट की एक स्लाइस पर रखा जाता है ताकि पैन के तेल आदि को यह सोख ले. उसके बाद स्टीक को टोस्ट के ऊपर ही परोसा जाता है और साथ में तला हुआ अंडा और थोड़ा पार्सले (अजवाइन) भी दिया जाता है। 

स्टीक को पकाए जाने का समय अपनी निजी पसंद के अनुसार तय किया जाता है; कम समय तक पकाने पर इसमें रस की मात्रा अधिक रहती है, जबकि अधिक समय तक पकाने पर स्टीक सूखी तथा कठोर अवश्य हो जाती है लेकिन साथ ही बिमारियों का खतरा भी कम हो जाता है। स्टीक को पकाए जाने की मात्रा को लेकर एक शब्दावली भी विकसित की गई है। निम्नलिखित शब्दों को कम से लेकर ज्यादा पकाए जाने के अनुसार क्रमबद्ध किया गया है: 

उत्तरी अमेरिका के कुछ भागों में मौजूद एक शैली को "शिकागो" कहा जाता है। शिकागो शैली में स्टीक को डाइनर इसका आदेश देते समय शैली का नाम बताने के बाद उसे किस प्रकार करना है (उदाहरण के लिए "शिकागो-स्टाइल रेयर"), उसके बारे में बताता है। "पिट्सबर्ग रेयर" के रूप में मंगाई गयी स्टीक अंदर की तरफ 'रेयर' या 'वेरी रेयर' होती है और बाहर की तरफ जली होती है। पिट्सबर्ग में इस शैली को "ब्लैक एंड ब्लू" कहा जाता है, अर्थात बाहर की तरफ काली और अंदर ब्लू रेयर. 



कई अन्य खाद्य पदार्थों को भी स्टीक कहा जाता है, हालाँकि वास्तव में वे स्टीक नहीं हैं: 




