गया अंतर्राष्ट्रीय हवाई-अड्डा

गया अंतर्राष्ट्रीय हवाई-अड्डा बिहार के गया एवं बोधगया शहरों के बीच अवस्थित है। फिलहाल यह हवाई अड्डा देश में सिर्फ कोलकाता से सीधे सीधे जुड़ा हुआ है। बौद्ध पर्यटन को देखते हुये सन 2004 में भारत सरकार ने इस हवाई-अड्डे का विकास सुनिश्चित किया और अब यह शहर श्रीलंका की राजधानी कोलंबो और थाईलैंड की राजधानी बैंकाक से सीधे हवाई संपर्क में है। श्रीलंकन एअरलाइंस की जहाजें हफ़्ते में तीन बार बरास्ता गया दिल्ली के लिये जाती है। जबकि इंडियन एअरलाइंस की जहाज हफ़्ते में चार दिन बैंकाक से उड़ान भरकर बरास्ता कोलकाता गया तक आती है।
