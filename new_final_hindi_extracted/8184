ख़ितानी लोग

ख़ितानी लोग () ४थी सदी ईसवी से मंगोलिया और मंचूरिया में बसने वाले एक मंगोल जाति के लोग थे। १०वीं सदी तक उन्होंने उत्तरी चीन के एक बड़े इलाक़े पर अपनी धाक जमा ली थी और लियाओ राजवंश स्थापित कर लिया था। सन् ११२५ में यह राजवंश ख़त्म हो गया और ख़ितानी पश्चिम की ओर कूच कर गए जहाँ उन्होंने कारा-ख़ितान नाम का राज्य बनाया। फिर सन् १२१८ में उनकी टक्कर मंगोल साम्राज्य से हुई जिसने उनका राज हमेशा के लिए समाप्त कर दिया।

ख़ितानियों की अपनी ख़ितानी भाषा हुआ करती थी, जो एक मंगोल भाषा थी। अब यह विलुप्त हो चुकी है लेकिन इसके प्रभाव कुछ स्थानों पर अभी भी देखे जा सकते हैं।

