हैहय राजवंश

हैहय भारत का एक प्राचीन राजवंश था। हरिवंश पुराण के अनुसार हैहय, सहस्राजित का पौत्र तथा यदु का प्रपौत्र था।

पुराणों में हैहय वंश का इतिहास महाराज चंद्रदेव की तेईसवी पीढ़ी में उत्पन्न महाराज वीतिहोत्र के समय तक पाया जाता है । श्री मदभागवत के अनुसार महाराज ब्रह्मा की बारहवी पीढ़ी में महाराज हैहय का जन्म हुआ और हरिवंश पुराणों के अनुसार ग्यारहवी पीढ़ी में महाराज हैहय तीन भाई थे , जिनमे हैहय सबसे छोटे भाई थे । शेष दो भाई - महाहय एवं वेणुहय थे जिन्होंने अपने - अपने नये वंशो की परंपरा स्थापित की । महाराज हैहय चन्द्रवंश के अंतर्गत यदुवंश के थे और उन्होंने इसी वंश को अपने वैशिष्ठ्य के कारण हैहयवंश नाम की नई शाखा स्थापित की । महाराज हैहय अपनी तेजस्वी और मेधावी बुद्धि के कारण बाल्यकाल से ही वेद , शास्त्र , धनुर्विद्या , अस्त्र - शस्त्र संचालन , राजनीति और धर्मनीति में पारंगत हों गये थे । महाराज हैहय का विवाह राजा रम्य की राजकुमारी एकावली तथा उनके मंत्री की सुपुत्री यशोवती के साथ हुआ । इनके एक पुत्र हुआ , जो महाराज के स्वर्गारोहण के बाद राज्याधिकारी हुए । महाराज हैहय ने मध्य और दक्षिण भारत में अनार्यो को बहुत दूर खदेड़ कर आर्य सभ्यता , संस्कृति और राज्य का विस्तार किया । इतिहास वेत्ता श्री सी सी वैद्य ने लिखा है कि इन्होने सूर्यवंशियो से भी डटकर युद्ध किया और उन्हें परास्त किया । हैहयो का राज्य नर्मदा नदी के आस- पास तक फैला हुआ था , जिसे इन्होने सुर्यवंश सम्राट सगर को हराकर प्राप्त किया था । पौराणिक काल में नहुष , भरत , सहस्त्रार्जुन , मान्धाता , भगीरथ , सगर और युधिष्ठिर ये ही सात चक्रवर्ती महाराजा हुए थे और इनमे तीन नहुष , सहस्त्रार्जुन और युधिष्ठिर को जन्म देने का श्रेय चन्द्रवंश को है । सहस्त्रार्जुन हैहयवंश में ही जन्मे थे तथा सूर्यवंशी सगर से महाराज हैहय ने लोहा लिया था । महाराज हैहय से पूर्व महाराज चंद्रदेव के पशचात क्रमशः महाराज बुद्धदेव , महाराज पुरुरुवा , महाराज आयु , महाराज नहुष , महाराज ययाति , महाराज यदु , महाराज सहस्त्रजित , महाराज शतजित शासक रह चुके थे । महाराज चंद्रदेव स्वयं बड़े प्रतापी , तेजस्वी और अमृतमय मेधावी थे । महाराज चंद्रदेव के पुत्र बुद्धदेव का विवाह सुर्यवंश के संस्थापक महाराज इश्चाकू क़ी बहिन कुमारी इलादेवी के साथ हुआ । महाराज बुद्धदेव बड़े पराक्रमी , बुद्धिमान और रूपवान थे महाराज हैहय के बाद युवराज धर्म गद्दी पर बैठे । "यथा नाम तथा गुण" के वे पालक रहे । उन्होंने प्रदेश में शांति , व्यवस्था और न्याय क़ी स्थापना क़ी । इनके नेत्र नाम का एक पुत्र था जो महाराज धर्म के बाद सिहासनासीन हुए । इन्होने अपने पिता के शासन को अधिक सुद्रढ़ बनाया तथा प्रजा के दुःख सुख क़ी ओर अधिक सक्रिय रहे । महाराज धर्म के पश्चात् कुन्ती महाराज बने । उनका विवाह विद्यावती से हुआ । पत्नी की प्रेरणा से महाराज कुन्ती ने धार्मिक कार्यो में अधिक रूचि ली तथा राज्य को और भी अधिक सुद्रण बनाया । महाराज कुन्ती के सौहंजी नाम का पुत्र हुआ जो बाद में गद्दी का मालिक बना । महाराज सौहंजी ने सौहंजिपुर नाम का एक नया नगर बसाया और प्रतिष्ठानपुर से हटाकर इस नगर को अपनी राजधानी बनाया । आजकल सौहंजिपुर sahajnava नाम से विख्यात है जो उत्तर प्रदेश के गोरखपुर जिले के अंतर्गत आता है । इनकी महारानी चम्पावती से महिष्मान नाम का पुत्र उत्तपन्न हुआ । महाराज महिष्मान बड़े प्रतापी और वीर पुरुष थे । इन्होने दक्षिण प्रदेश का बहुत - सा छेत्र अपने अधिकार में कर लिया तथा विजित प्रदेश में आर्य संस्कृति और सभ्यता का बहुत प्रचार किया । महाराज महिष्मान ने अपने नाम पर महिष्मति नामक नगर की स्थापना की जिसे अपने राज्य की राजधानी बनाया गया । यह नगर आजकल औंकारेश्वर या मानधाता नाम से प्रसिद्ध है जो निमाड़ जिले में पश्चिमी रेलवे की खंडवा - अजमेर शाखा पर स्थित औंकारेश्वर रोड से सात मील दूर नर्मदा तट पर बसा हुआ है । इनकी महारानी सुभद्रा से भद्रश्रेय नाम का पुत्र उत्तपन्न हुआ । महाराज महिष्मान के बाद जब भद्रश्रेय शासन पर आरुढ़ हुए तब हैहयवंशियो का राज्य बनारस से महिष्मति के आगे तक फैला हुआ था । सूर्यवंशियो और चंद्रवंशियो की अनबन प्रारंभ से ही चली आ रही थी । इसी को द्रष्टिगत करते हुए महाराज भद्रश्रेय ने अपनी राजधानी महिष्मति से हटाकर बनारस स्थापित की जो कुछ समय पश्चात् सूर्यवंशियो से लोहा लेने का कारण बना , क्योंकि उसके निकट अयोध्या सूर्यवंशियो की राजधानी थी । इस लोहा लेने का परिणाम यह निकला कि हैहयवंशियो को सदैव के लिए बनारस से हाथ धोना पड़ा । राजधानी परिवर्तन के पीछे उनकी धार्मिक प्रवृति अधिक प्रबल रही । इनकी महारानी दिव्या से युवराज दर्मद हुए महाराज भद्रश्रेय अधिक समय तक जीवित न रह सके , इसलिए महाराज दुर्मद को बाल्यकाल में ही शासन की बागडोर संभालनी पड़ी । युवा होंने पर महाराज दुर्मद ने सूर्यवंशियो से लड़ाई मोल ली , जिसमे उन्होंने धन व् सामिग्री बहुत मात्रा में प्राप्त की । वह बड़े ही पराक्रमी , द्रंद्व्रत्ति और विचारवान शासक थे । इनकी महारानी ज्योतिष्मति से धनद नाम का पुत्र उत्त्पन्न हुआ । इनका दूसरा नाम कनक भी है । महाराज धनद का विवाह कम्भोजपुर के राजा शर्मा की सुपुत्री राखीदेवी के साथ हुआ । कहा जाता है कि इन्होने राज्य विस्तार के लिए काफी धन एकत्रित किया किन्तु उस धन का उपयोग न कर सका । बाद में यह धन इनके वंशज तालजंघ आदि की भूमि में गढ़ा हुआ मिला । महाराज धनद की म्रत्यु अल्पावस्था में ही हों गई थी । इनके चार पुत्र हुए । क्रतवीर्य , क्रतोजा , कृतवर्मा और क्रताग्नी । महाराज धनद के शासन का उत्तराधिकारी के रूपमें उनके जयेष्ट पुत्र क्रतवीर्य हुए । इनकी महारानी का नाम कौशकी था । महाराज क्रतवीर्य ने अपनी सैन्यशक्ति का विस्तार किया । सूर्यवंशी दक्षिण के अनार्य राजाओ से युद्ध कर उन्हें परास्त किया और सब राजाओ को अपने आधीन कर चक्रवर्ती पद प्राप्त कर लिया । इनको एक पुत्र हुआ जिनका नाम अपने नाम पर कर्ताविर्यर्जुन ( जिन्हें सहस्त्रबाहु हैहयवंश समाज के कुलपति भी कहते है ) नाम रखा गया । महाराज कर्ताविर्यर्जुन अर्थात सहस्त्रबाहु का जन्म कार्तिक शुक्ल सप्तमी, कृतिका नक्षत्र , सोमवार को हुआ । सुकृति , पुद्यागंधा , मनोरमा , यमघंत्ता , बसुमती , विष्ट्भाद्र और मृगा आदि इनकी रानियाँ थी । महाराज सहस्त्रबाहु ने भगवान दत्तात्रेय जी को अपना गुरु बनाना स्वीकार किया और उनसे अस्त - शस्त्र संचालन की विद्या सीखी । हैहयवंश कुलपति सहस्त्रबाहु ने अपने गुरु की छत्रछाया में अपने भुजबल से जम्बू , प्लक्स , शत्मली , क्रुश , क्रौच , शाक और पुष्कर नाम के सातौ द्वीप जीतकर सप्तदीपेश्वर की उपाधि ग्रहण की । सातौ द्वीपों में विविध सात सौ यज्ञ किये , सब यज्ञो में लक्ष - लक्ष दक्षिणा दी । यज्ञ स्तम्भ और बेदी स्वर्ण की बनवाई । कुछ स्थान पर सहस्त्रबाहु जो अब सास बहु नाम से मंदिर विख्यात है , के नाम का निर्माण कराया । यह मंदिर इस समय ग्वालियर और नागदा में आज भी देखे जा सकता है । इन दोनों मन्दिरौ की शिल्प शैली अपने आप में विशिष्टता लिए हुए गौरान्वित है । महाराज सहस्त्रबाहु को कृतिम वर्षा के प्रथम आविष्कर्ता के रूपमें भी जाने जाते है । इनकी शक्ति के विषय में अनेक प्रकार की किवदंतिया आज भी प्रचलित है । महाराज सहस्त्रबाहु ने अनेक छोटे बड़े राज्यों से युद्ध किया और उन्हें परास्त किया । इनके शासन काल में राज्य की सीमा बढ़ी । पद्मपुराद्कार कालिका महात्मय में महाराज सहस्त्रबाहु का उल्लेख इस प्रकार से किया : - " सोमवंशी महाराज कार्तावीर्यत्मर्जुना । तस्यांवाये समुत्पन्न वीरसेनादयो नृपः । । " महाराज सहस्त्रबाहु की लड़ाई परशुराम के साथ हुई थी , उसमे महाराज सहस्त्रबाहु और उनके वंशजो की अप्रत्यक्ष रूपसे समाप्ति हों गयी थी । कहा जाता है कि जनता के अनुरोध पर कश्यप ऋषि ने कुछ हैहयवंशी छत्रियो को पुनः महाराज सहस्त्रबाहु का उत्तराधिकारी मानकर राज्य शासन प्रदान किया था । इस समय महाराज सहस्त्रबाहु के बचे हुए पांच पुत्रो में सबसे जयेष्ट पुत्र जयध्वज को शासनाधिकारी बनाया गया । महाराज जयध्वज को क्रताग्नि भी कहते है । अपने काल में महाराज जयध्वज बड़े पराक्रमी पुरुष थे । इस समय तक हैहयवंशियो के राज्यों क़ी राजधानी महिष्मति थी । किन्तु महाराज जयध्वज स्वयं भगवान दतात्रेय के परम उपासक थे । इनकी रानी का नाम सत्य-भू था , जिससे तालजंघ नाम का पुत्र उत्तपन्न हुआ । महाराज जयध्वज के बाद युवराज तालजंघ राज्याधिकारी हुए । इनके सौ पुत्र उत्तपन्न हुए , जो तालजंघ-वंशी कहलाये । इनके समय में हैहयवंश इनके पांच बेटो के नाम पर पांच कुलो में विभक्त हों गया । बीतिहोत्र कुल , भोज कुल , अवान्तिकुलपौराणिक काल के इतिहास में महाराज बितीहोत्र अंतिम राजा हुए जो कि विभाजित राज्य के राज्याधिकारी हुए । इनके भाग में दक्षिण प्रदेश आया था और इन्होने अपने राज्य की राजधानी पुनः महिष्मति बनायीं । महाराज बितीहोत्र के सबसे बड़े राजकुमार अनंत के पुत्र दुर्जय हुए जिन्होंने अवंतिकापुरी , जिसे आजकल उज्जैन कहते है , बसाई । पौराणिक युग के इतिहास से यह स्पष्ट होता है कि महिष्मति हैहयावंश की राजधानी रही है
