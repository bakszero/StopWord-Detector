ढब्बावाली माता मंदिर, खासरवी

ढब्बावाली माता मंदिर (English: Dhabbawali Mata Temple ) एक प्रसिद्ध हिन्दू मन्दिर है जो राजस्थान के जालौर जिले में स्थित है। इसमें देवी ढब्बावाली माता की मूर्ति स्थापित है। यह साँचोर से ३५ किलोमीटर उत्तर-पश्चिम दिशा में खासरवी में स्थित है। राजस्थान की पूज्य भूमि पर एक देवी पीठ जो जिला जालोर तहसील सांचोर के ग्राम खासरवी की पावन भूमि पर विराजमान हैं।  यह सिद्ध देवी पीठ माँ भगवती ढब्बावाली के नाम से संसार भर में विख्यात हैं।  इस महाशक्ति के दरबार में राजस्थान से लेकर नेपाल तक कामरू से लेकर कश्मीर तक व कश्मीर से कन्याकुमारी तक अनगिनत भक्त और साधक आते हैं । 

अपने भक्त ढब्बाजी का नाम अमर करने के लिए माँ भगवती ने अपने आपको ढब्बाजी भक्त नाम में शामिल कर लिया और कहलाने लगी “ढब्बा और वाली “ यानि ढब्बाजी तो भक्त का नाम था जो इस महाशक्ति का सच्चा उपासक था और वाली का अर्थ अपनाया, उसी का ये वाली शब्द उपशब्द  में आता हें।  महादेवी ने अपने नाम का परित्याग करके अपने भक्त के नाम में ही समा गई और कहलाने लगी ढब्बावाली।

माताजी के इस  मंदिर में हर माह की पूर्णिमा को मेला लगता हैं जिसमे हजारों की संख्या में श्रद्धालु माँ के द्वार माथा टेकने आते हैं। यहाँ से जुड़ी एक खास दिलचस्प बात यह हैं कि माताजी को भोग लगाई हुई प्रसाद हम खासरवी क्षेत्र से बाहर नहीं ले जा सकते।

मां ढब्ब्वाली के  मंदिर तक पहुंचने के लिए साँचोर और वेडिया से बस, जीप व टैक्सियां आसानी से मिल जाती हैं। हर मास की पूर्णिमा को भारी संख्या में लोग यहां पहुंचकर मनौतियां मनाते हैं। श्रद्धालुओं के ठहरने के लिए मंदिर के पास धर्मशाला भी हैं।

