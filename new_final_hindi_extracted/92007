लैदन मैगलेव ट्रैन दुर्घटना २००६

लैंदन मैगलेव ट्रैन दुर्घटना जर्मनी के लैंदन में २२ सितंबर, २००६ को हुई थी जब एक मैगलेव ट्रैन एक रखरखाव वाहन से टकरा गई। इस दुर्घटना में २३ लोग मारे गए थे। किसी मैगलेव पर हुई ये सबसे घातक दुर्घटना थी।
दुर्घटना के समय मैगलेव पटरी (३१॰८ किमी) पर ही थी और जिन पटरियों पर दुर्घटना घटी थी वह लैंदन की ओर से डोरपन को जाती थीं।

दुर्घटना २२ सितंबर २००६ की सुबह हुई थी। दुर्घटना लैंदन से १ किमी दूर उपरी मार्ग की पटरियों पर हुई थी जब एक मैगलेव रखरखाव वाहन से टकरा गई। रखरखाव वाहन उस समय पटरियों पर कचरा हटाने के काम पर था, जब ये मैगलेव ट्रैन २०० किमी/घंटे कि तीव्र गति से वाहन से टकरा गई। टक्कर के कारण ट्रैन थोडी़ सी पटरियों से उतर गई और दोनों ही वाहनों को भारी क्षति पहुँची। ट्रैन की छत आंशिक रूप से उखड़ गई और टक्कर से मलबा पटरी पर ४०० मीटर तक फैल गया। २३ लोग मारे गए और १० लोग बुरी तरह घायल हो गए। ट्रैन के यात्रियों में ट्रांसरैपिड के कर्मचारी, नर्सिंग केयर कंपनी और एक स्थानिय कंपनी आर॰डब्ल्यू॰ई के कर्मचारी थे। दुर्घटना में बचे लोगों में रखरखाव वाहन के दो कर्मचारी भी थे।

