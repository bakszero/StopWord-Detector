यो यो हनी सिंह

हनी सिंह (जिन्हें यो! यो! हनी सिंह के नाम से भी जाना जाता है) एक भारतीय पंजाबी रैप गायक, संगीतकार, गायक और फिल्म अभिनेता हैं। हनी सिंह ने अपने कार्यकाल की शुरुआत एक सत्र और रिकॉर्डिंग कलाकार के तौर पर २००६ में की थी और जल्द ही वह एक भांगड़ा संगीतकार बन गए। हनी सिंह ने अपना हाथ बॉलीवुड में भी आज़माया है और वर्तमान में वो किसी एक गाने के लिए सबसे ज्यादा पारिश्रमिक लेने वाले कलाकार बन गए है। आजकल लगभग हर फिल्म में उनका एक गाना होता ही है। रैप गायन इन्होने इंगलैंड के ट्रिनिटी विश्वविद्दालय (स्कूल ऑफ ट्रिनिटी) में सीखा था।

2012 दिल्ली सामूहिक बलात्कार मामला के ततपश्चात इन्होंने एक अश्लील गीत गाया था स्त्रियों का अपमान हुआ इस कारण हनी सिंह के खिलाफ रिपोर्ट दर्ज कराई गई और मामला उच्च न्यायालय तक पहुंचा था।

इसी प्रकार अक्षय कुमार की बॉस फ़िल्म में इन्होंने एक "पार्टी ऑल नाइट" नामक गीत गाया था जिसमें कुछ अश्लील शब्द बोले गए थे जो बाद में हटाए गए। इस कारण सिंह को दिल्ली उच्च न्यायालय तक चक्कर काटना पड़ा था।
