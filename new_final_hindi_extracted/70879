कॉर्वेट

कॉर्वेट (corvette) एक छोटे आकार की युद्धपोत (नौका) को बोलते हैं। यह युद्धपोतों की (आकार में) सबसे छोटी श्रेणी मानी जाती है। इस से बड़ी युद्धपोतों को फ़्रिगट (frigate) बोलते हैं। आधुनिक काल में कॉर्वेटें ५०० से २००० टन के बीच के आकार की होती हैं।

कॉर्वेट शब्द डच भाषा के "कोर्फ़" (corf) शब्द से उत्पन्न हुआ है, जिसका अर्थ "छोटा (समुद्री) जहाज़" होता है। इसकी जड़ें लातीनी भाषा के "कोर्बिस" (corbis) शब्द में हैं, जिसका अर्थ "टोकरी" होता है।

