विली ब्रांट

विली ब्रांट (Willy Brandt ; जर्मन उच्चारण : [ˈvɪli ˈbʁant]; 18 दिसम्बर 1913 – 8 अक्टूबर 1992) जर्मनी के राजनयिक एवं राजनेता तथा वहाँ की समाजवादी लोकतांत्रिक पार्टी (Sozialdemokratische Partei Deutschlands, or SPD) के नेता थे। वे 1969 से 1974 तक फेडरल जर्मन रिपब्लिक के चांसलर थे। उन्हें १९७१ में शान्ति का नोबेल पुरस्कार दिया गया। 

उन्होंने हिटलर और यूरोप के दूसरे नाजियों के खिलाफ संघर्ष किया, पूरब और पश्चिम का मेल कराया और औद्योगिक तथा विकासशील देशों को एक मेज पर बिठाया। एक न्यायोचित दुनिया विली ब्रांट का सपना था।

