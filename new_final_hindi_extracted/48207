डाकोर

डाकोर आनंद-गोधरा बड़ी लाइन रेलवे मार्ग पर स्थित डाकोर का सर्वाधिक प्रसिद्ध मंदिर है रणछोड़ जी मंदिर- जो गोमती के किनारे और मुख्य बाजार के बीच है। 
इस मंदिर का निर्माण सफेद संगमरमर से किया गया है। सोने के कलश और सफेद ध्वजा वाला यह मंदिर इस जिले का सबसे ऊंचा मंदिर भी है। मुख्य विग्रह रणछोडरायजी (श्रीकृष्ण) की प्रतिमा काले रंग के पत्थर से बनाई गयी है जो १ मीटर लंबी, ४५ सेमी चौड़ी है। मंदिर की नक्काशी में महाराष्ट्र के मंदिरों स्थापत्य शैली का प्रभाव है। मुख्य मंदिर में बनाए गए भित्ति-चित्रों में कृष्ण के कुछ प्रमुख जीवन प्रसंगों को भी दर्शाया गया है। बताया जाता है इस मंदिर का निर्माण पूना में पेशवा की अदालत के श्रोफ गोपाल जगन्नाथ की प्रेरणा सेभालचंद्रराव और उनके वंशजों ने सन १७७२ में करवाया था और कभी वड़ोदरा के गायकवाड ने इस मंदिर को यहाँ का कलात्मक सिंहासन भेंट में दिया था। 
मुख्य दरवाजे के ऊपर पहले ताल पर यहाँ एक 'टोकोरखाना'(या संगीत कक्ष) है जहाँ प्रतिदिन तीन घंटे शहनाई वादन होता है|

वायु मार्ग - सबसे पास का हवाई अड्डा अहमदाबाद में है। 
रेलमार्ग- डाकोर आनंद-गोधरा बड़ी लाइन रेलवे मार्ग पर है। 
सड़क मार्ग - अहमदाबाद और वडोदरा से इस स्थान के लिए बस सेवा उपलब्ध है।
