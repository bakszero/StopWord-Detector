टू स्टेट्स (फ़िल्म)

टू स्टेट्स २०१४ की एक भारतीय रूमानी हास्य फ़िल्म है। इसका निर्देशन अभिषेक वर्मन ने किया है और यह फ़िल्म चेतन भगत रचित २००९ के इसी नाम के के उपन्यास पर आधारित है। इसके निर्माता करण जौहर और साजिद नाडियाडवाला हैं। फ़िल्म अभिनेता अर्जुन कपूर और आलिया भट्ट मुख्य अभिनय भूमिका में हैं। फ़िल्म १८ अप्रैल २०१४ को जारी की गई और समीक्षकों से सकारात्मक समीक्षायें प्राप्त की।

फ़िल्म में क्रिश मल्होत्रा (अर्जुन कपूर) एक पंजाबी लड़का है और अनन्या स्वामीनाथन (आलिया भट्ट) एक तमिल ब्राह्मण लड़की है। ये दोनो अहमदाबाद के एक महाविद्यालय में मिलते हैं और दोनों में प्यार हो जाता है। उन्हें उनकी शादी में आने वाली पारिवारीक समस्याओं का बिलकुल भी ज्ञान नहीं था।


फ़िल्म का संगीत शंकर-एहसान-लॉय ने दिया है जबकि गीत अमिताभ भट्टाचार्य ने तैयार किये हैं। फ़िल्म का प्रथम गीत "ओफ़्फ़ो" अदिति सिंह शर्मा और अमिताभ भट्टाचार्य ने गाया है जो ७ मार्च २०१४ को जारी किया गया। दूसरा गीत "लोचा-ए-उलफ़त" बेनी दयाल ने गाया है जो १३ मार्च २०१४ को जारी किया गया। फ़िल्म के सभी संगीत एकसाथ १४ मार्च २०१४ को जारी किया गया।

