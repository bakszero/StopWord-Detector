सिद्र की खाड़ी

सिद्र की खाड़ी जिसे सिर्त की खाड़ी भी कहा जाता है, लीबिया के उत्तर में स्थित एक जलनिकाय है जो वस्तुत: भूमध्य सागर का विस्तार है और लीबिया की उत्तरी सीमा का निर्धारण करता है। इस खाड़ी का विस्तार पश्चिम में मिस्रात से लेकर पूर्व में बेनग़ाज़ी तक है। इस खाड़ी का तट मुख्यत: मरुस्थल है जिस पर जगह जगह नमक के मैदान स्थित हैं। तट पर स्थित मुख्य पत्तन सिर्त है जिस पर सहारा मरुस्थल के रास्ते से होकर जाने वाले कई कारवां पड़ाव डालते हैं।
खाड़ी क्षेत्र की मुख्य आर्थिक गतिविधि टुना मछलियों को पकड़ना है पर स्पंज भी आर्थिक रूप से महत्वपूर्ण है। 
