दुव्वुरी सुब्बाराव

दुव्वरी सुब्बाराव (तेलुगु: దువ్వూరి సుబ్బారావు) का जन्म ११ अगस्त १९४९ को हुआ। वे एक भारतीय अर्थशास्त्री, केन्द्रीय बैंकर हैं। वे ५ सितंबर २००८ से ४ सितंबर २०१३ भारतीय रिज़र्व बैंक के २२वें गवर्नर रहे।

श्री सुब्बाराव १९७२ बैच के भारतीय प्रशासनिक सेवा के आंध्र प्रदेश कैडर के अधिकारी हैं।

श्री सुब्बाराव आंध्र प्रदेश के पश्चिम गोदावरी जिले के एलुरु स्थान से हैं। उनकी शिक्षा सैनिक विद्यालय से हुई। १९६९ में उन्होने भारतीय प्रोद्योगिकी संस्थान, खड़गपुर से भौतिकी में B. Sc. Hons पूरा किया। बाद में उन्होने भारतीय प्रोद्योगिकी संस्थान, कानपुर से भौतिकी में M.Sc. की उपाधी प्राप्त की। १९७२ में उन्होने भारतीय प्रशासनिक सेवा में सफलता अर्जित की।

१९७८ में, उन्होने ओहायो स्टेट युनीवर्सिटी से अर्थशास्त्र में मास्टर की डिग्री हासिल की। बाद में उन्होने आंध्र विश्वविद्यालय से अर्थशास्त्र में PhD की उपाधी ली।

श्री सुब्बाराव ने जब भारतीय रिज़र्व बैंक के गवर्नर का पदभार संभाला, वह समय १९३० की मंदी के बाद, वैश्विक अर्थव्यवस्था का सबसे भयावह समय था।
