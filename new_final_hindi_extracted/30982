सांपसीढ़ी (खेल)

साँप-सीढ़ी (Snakes and ladders) का खेल बोर्ड पर खेला जाने वाला खेल है। प्राय: यह खेल बच्चों में बहुत लोकप्रिय है। इसका आविष्कार भारत में हुआ था। भारत में इसे 'मोक्षपातम्' या 'परम् पदम्' कहते थे। पहले इसका उपयोग बच्चों को हिन्दू धर्म के मूल सिद्धान्तों की शिक्षा देने के लिये किया जाता था। अंग्रेजों ने इसे 'स्नेक्स् ऐण्ड लैडर्स्' नाम दे दिया। ऐसा विश्वास किया जाता है कि इसका आविष्कार तेरहवीं शती के सन्त ज्ञानेश्वर ने किया था। किन्तु कुछ सूत्रों के अनुसार इसकी जड़ें द्वितीय शताब्दी ईसापूर्व तक जाती हैं। 

