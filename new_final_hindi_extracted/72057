जूलियन दिन

जूलियन दिन (Julian day) जूलियन काल के आरम्भ से गुज़रे हुए कुल दिवसों की गिनती है। जूलियन काल का आरम्भ दोपहर के १२ बजे जनवरी १, ४७१३ ईसापूर्व को माना जाता है। इसका प्रयोग मुख्य रूप से खगोलशास्त्री करते हैं। मसलन जनवरी १, २००० के १२ बजे की जूलियन दिन संख्या (Julian day number) २४,५१,५४५ है।

जूलियन दिवस (Julian date) उस आरम्भिक क्षण से व्यतीत हुए दिवसों की गिनती है, जिसमें वर्तमान क्षण तक को गिना जाता है (यानि इस गिनती में अन्त का अधूरा दिन भी शामिल है)। उदाहरण के लिए जनवरी १, २०१३ के ००:३०:००.० बजे समन्वित सार्वत्रिक समय का जूलियन दिवस २४,५६,२९३.५२०८३३ था।

