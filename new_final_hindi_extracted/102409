ड्रैगन बॉल

ड्रैगन बॉल , एक जापानी माँगा शृंखला है जिसका लेखन व चित्रीकरण अकिरा तोरियामा द्वारा किया गया है। यह मुख्यतः "वीकली शोनन जंप" में १९८४ से १९९५ के बिच चला था और बाद में ५१९ स्वतन्त्र एपिसोडों को ४२ "तन्कोबोन" संस्करणों में शुएइषा द्वारा प्रकाशित किया गया। "ड्रैगन बॉल" की प्रेरणा चीनी उपन्यास "जर्नी टू द वेस्ट" से ली गई थी। यह शृंखला मुख्य किरदार व हीरो गोकु के बचपन से जवानी तक के कारनामो पर केंद्रित है जिसमे वह मार्शल आर्ट्स की युद्ध कलाओं में प्रशिक्षण लेता है और विश्वभर में सात मायावी ड्रैगन बॉलों की खोज करता है जिनसे एक इच्छा पुरी करने वाले ड्रैगन को बुलाया जा सकता है। अपनी इस यात्र में गोकु कई दोस्त बनाता है और कई प्रकार के गुंडों से लड़ता है जो ड्रैगन बॉलों को अपने मकसद के लिए खोज रहे होते हैं।

४२ "तन्कोबोन" को दो एनिमी शृंखलाओं में तोएई एनीमेशन द्वारा परिवर्तित किया गया है: "ड्रैगन बॉल " और "ड्रैगन बॉल ज़ी " और दोनों को जापान में १९८६ से १९९६ के बिच प्रसारित किया गया था। इसके साथ ही तोएई ने सतरह एनिमेटेड फ़ीचर फ़िल्में व तिन टेलीविजन स्पेशल व एक एनिमी उत्तरभाग "ड्रैगन बॉल जीटी" भी बनाया है जो माँगा की घटनाओं के बाद शुरू होता है।

२८ अप्रैल २०१५ में तोएइ एनीमेशन "ड्रैगन बॉल सुपर " का ऐलान किया था। जीटी के ख़त्म होने के १८ वर्ष बाद यह ड्रैगन बॉल श्रृंखला का नया भाग है। ५ जुलाई को जापान में यह प्रसारित हुआ। इसकी कथा ड्रैगन बॉल ज़ी के अंत के ६ माह बाद और जीटी के आरंभ के बिच में शुरू होती है। तूनामी ड्रैगन बॉल सुपर पहला विश्व प्रसारण दक्षिण-पूर्व एशिया सहित भारत में २०१६ में करने वाला है जो की अंग्रेजी में होगा। टूनामी इसे हिंदी में डब कर दिखाने के असार है।
