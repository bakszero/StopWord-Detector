बूआ कौड़ी बावा जीतमल ( झिड़ी )

जम्मू प्रांत में चंद्रभागा नदी ( चेनाब नदी) के किनारे अघार जित्तो ( धारकोट ) नाम के गाँव में , मखलौत्रा जाति के रूप चन्द्र जी के घर में बाबा जीतमल जी का जन्म वि॰ सम्वत 1457 के कार्तिक मास की पूर्णिमा को हुआ। उनकी माँ जी का नाम जांजा था।

बाबा जीतमल वैष्णवी दुर्गा के परम भक्तों में से एक थे। उनके घर एक पुत्री का जन्म हुआ जो वास्तव में माता दुर्गा का ही अंश थी। वह कन्या बुआ कौड़ी के नाम से विख्यात हुई।

युवा अवस्था में ही बाबा जीतमल जी को अपनी फसल के बटवारे के समय अन्याय के विरोध में आत्मबलिदान देना पड़ा और बुआ कौड़ी भी अपने पिता के साथ उनकी जलती हुई चिता में सती हो गयी।

यह दोनों दिव्य आत्माएं आज बुआ बाबा के नाम से कुल देव के रूप में पूजित है।

शक्ति स्वरूपा बुआ कौड़ी एवं शिव स्वरूप बाबा जीमतल जी के समाधि मंदिर का निर्माण सुध्धु - बुध्धु दो व्यप्पारी भाइयों ने उनकी चिता स्टाल पर झिड़ी नमक उपवन में किया और मंदिर की सेवाभार का दायित्व गोस्वामी नत्थूशाह जी को दिया।

जो भक्त पूर्ण श्रद्धा एवं विशवास के साथ वहाँ जाते हैं, उनके नाम का मनन करते हैं एवं उनकी कथा का पठन, कथन एवं श्रवण करते हैं उनकी समस्त मनोकामनाएं पूर्ण होती है।

जम्मू प्रान्त में, रियासि के समीप एवं कटरा से लगभग चार मील की दूरी पर अघार जित्तो ( धारकोट ) के गाँव में रूप चन्द्र भ्राह्मण अपनी पत्नी जांजा के साथ सुखपूर्वक रहते थे।

रूप चंद्र और जांजा दोनों पति पत्नी धार्मिक प्रवृति के व्यक्ति थे और अपना अधिकतर समय पूजा पाठ तथा सत्कर्मो में व्यतीत करते थे। इस भ्रह्मण दंपत्ति की कोई संतान नहीं थी जिस कारण जांजा अपन गाँव के शिवालय में भगवान शिव की आराधना करने लगीं।

माता जांजा की आराधना अपनी सम्पूर्णता के समीप ही थी, कि लोगों के बहकावे में आकर , रूप चंद्र जी एक दिन अपने हाथ में कतार लेकर अपनी पत्नी कि हत्या करने कि इच्छा से शिवालय में आये। उसी समय आकाशवाणी हुई कि तुम जिस पत्नी कि हत्या करना चाहते हो उसके गर्भ से एक दिव्य बालक का जन्म होगा जो वैष्णवी दुर्गा का अनन्य भक्त होगा और वैष्णवी दुर्गा स्वयं उसकी पुत्री के रूप में जन्म लेंगी। लेकिन जो कटार तुम अपने हाथ में लेकर अपनी पत्नी कि हत्या करने की इच्छा से इस शिवालय में आये हो वही कटार तुम्हारे बालक की मृत्यु का कारण बनेगी।

कुछ समय बाद

समय प्रयन्त, वीर सिंह द्वारा किये गए अन्याय के विरुद्ध भगवन शिव के श्राप के कारन ही, उसी कटार से बाबा जीतमल ने अपना आत्म बलिदान कर दिया और बूआ कौड़ी अपने पिता के साथ चिता में जलकर सती हो गयी।

बाबा जीतमल जी भगवान शिव के वरदान से माता जांजा के गर्भ से प्रकट हुए, इसीलिए उन्हें भगवान शिव का अंश अथवा भगवान शिव का अवतार मन जाता है। बूआ कौड़ी खुद शक्ति स्वरूपा थी अतः वह दशम शक्ति के रूप में पूजी जाती है।

1 बुआ बाबा जी के नाम पर झिरी मेला : http://newsonair.nic.in/Jhiri-Mela-A-tribute-to-honest-farmer.asp

2 झिरी मेला, भारत के त्योहारों में : http://www.festivalsofindia.in/jhiri_mela/index.aspx