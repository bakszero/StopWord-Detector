सोनपरी

सोनपरी स्टार प्लस पर प्रसारित होने वाला एक ऐसा कार्यक्रम था जो बच्चों को बहुत प्रिय हुआ करता था। इसकी लोकप्रियता को देखते हुए कई भाषाओं में इस कार्यक्रम का अनुवाद किया गया। बाद में यह स्टार उत्सव पर भी प्रसारित किया गया।

यह कहानी फ्रूटी नामक लड़की से आरम्भ होती है जिसकी माँ का स्वर्गवास हो चुका है। फ्रूटी की जिन्दगी नीरस हो चुकी होती है। इसी उदासी भरे माहौल में सोनपरी उसकी दोस्त बन जाती है और फ्रूटी के जीवन में खुशियाँ लौट आती है। फिर रहस्य और रोमांच का एक नया अध्याय आरम्भ होता है।

