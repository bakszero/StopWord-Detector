पीटरसन हिल

पीटरसन हिल एक सोनी के सब टीवी पर आने वाला एक हास्य धारावाहिक है। यह 26 जनवरी 2015 से प्रारम्भ हुआ और यह सोमवार से शुक्रवार रात 10:30 बजे देता है। यह इससे पहले आने वाले धारावाहिक एफ आई आर के समय पर देगा।

यह कहानी किशोरी लाल चड्डा (रोहित रॉय) और उसके परिवार की है। जो शिमला में रहता है और एक रेल विभाग में कार्य करता है। उसकी पत्नी पिंकी चड्डा (सुचेता खन्ना) एक घरेलू औरत है, जिसे अपने पति के पद पर बहुत गर्व है। उसकी छोटी बहन शताब्दी (मानसी श्रीवास्तव) पीटरसन हिल में रहने आती है। वह एक सुंदर लड़की है इसलिए पीटरसन हिल के लड़के शताब्दी का दिल जीतने की कोशिश करने लगते है। वहीं ज्वाला जोशी (समीक्षा भटनागर) एक टिकट जाँचने का कार्य करती हैं। वह अब तब कुवांरी है और अपने जीवनसाथी की तलाश में है। इस में पीटरसन (अश्विन मुशरन) हैं, जो कई वर्षो पूर्व उस स्थान पर कार्य करते थे और मरने के पश्चात भी वहीं रहते है। इन्हीं के नाम पर इस स्थान का नाम पीटरसन हिल पड़ा था।


इस धारावाहिक को मुंबई में बनाया गया है, लेकिन इसे शिमला के जैसा दिखाया गया है। इस धारावाहिक का नाम पहले छूक-छूक रखने का विचार था लेकिन बाद में इस धारावाहिक को पीटरसन के किरदार के साथ मिला कर पीटरसन हिल रख दिया गया।

