एमएमटीसी लिमिटेड (भारत)

खनिज तथा धातु व्यापार निगम लिमिटेड (Minerals and Metals Trade Corporation limited / MMTC limited) या एमएमटीसी लिमिटेड, भारत का सबसे बड़ा सार्वजनिक व्यापारिक प्रतिष्ठान है। यह भारत के दो सबसे बड़े विदेशी मुद्रा कमाने वाले संस्थानों में से एक है।

एमएमटीसी भारत का प्रथम सुपरस्टार ट्रेडिंग हाऊस, खनिज निर्यात के क्षेत्र में गत चार दशकों से अब तक निरन्तर देश का प्रमुख निर्यातक बना हुआ है। गत दशक के दौरान एमएमटीसी अपने बाजारों में विविधता, उत्पाद श्रृंखला का विस्तार, व्यापक रूप से इन्फ्रास्ट्रक्चर सुविधाओं में वृद्धि तथा खनिज प्रचालन में सुविज्ञता एवं अपनी व्यापारिक वचनबद्धताओं का उच्चतम ध्यान तथा महत्व देने के साथ-साथ सेवाओं तथा उत्पादों की गुणवत्ता को भी ध्यान में रखते हुए अपने सतत् व अथक प्रयासों से विश्व बाजार के कडे वातावरण में अपना स्थान बना सकी है।

मूल्यवर्धन के क्षेत्रा में अपनी प्रतिस्पर्धा बढाने के लिए एमएमटीसी निरंतर प्रयासरत है। अन्तर्राष्ट्रीय बाजार में उच्च मूल्य प्राप्त करने के साथ-साथ जापान तथा दक्षिण कोरिया जैसे बाजारों में आस्ट्रेलिया तथा ब्राजील जैसे अन्तर्राष्ट्रीय आपूर्तिकर्त्ताओं के साथ प्रतिस्पर्धा करने के लिए एमएमटीसी ने बनीहट्टी तथा बेलारी-हास्पेट क्षेत्रा में क्रशिंग तथा स्क्रीनिंग संयंत्रा की स्थापना की है।

एमएमटीसी ने अयस्कों के मूल्यवर्धन को और प्रोत्साहित किया है। १.१ मिलियन टन की क्षमता वाला स्टील प्लांट विभिन्न प्रकार के लगभग २ मिलियन टन प्रतिवर्ष की खपत करता है जिसकी आपूर्ति एमएमटीसी द्वारा की जाती है। अयस्कों के निर्यात को प्रोन्नत करने के उद्देश्य से देश के खनन कार्यकलापों के आधुनिकीकरण के लिए आवश्यक पूंजीगत उपस्करों के आयात के लिए भी निगम ने पहल की है। ईपीसीजी योजना के अन्तर्गत लौह अयस्क के निर्यात को अर्थमूविंग उपस्करों के आयात के साथ जोडा गया।



