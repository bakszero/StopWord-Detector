विकासनगर

विकासनगर भारत के उत्तराखण्ड राज्य के देहरादून ज़िले में स्थित एक नगर है। यह उत्तराखण्ड की हिमाचल प्रदेश के साथ लगती सीमा पर यमुना नदी के तट पर है।

विकासनगर उत्तराखण्ड के 70 निर्वाचन क्षेत्रों में से एक है। देहरादून जिले में स्थित यह निर्वाचन क्षेत्र अनारक्षित है तथा टिहरी गढ़वाल लोक सभा निर्वाचन क्षेत्र के अंतर्गत आता है। 2012 में इस क्षेत्र में कुल 93,524 मतदाता थे।

2012 के विधानसभा चुनाव में भारतीय राष्ट्रीय कांग्रेस के श्री नव प्रभात इस क्षेत्र के विधायक चुने गए।
