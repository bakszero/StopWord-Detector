कैरम

कैरम एक खेल है। इसे दो, तीन या चार खिलाड़ी खेल सकते हैं। इसके लिए एक कैरम बोर्ड और नौ-नौ काली और पीली गोटियाँ तथा एक लाल रंग की रानी गोटी होती है। एक स्ट्राइकर होता है जिससे मारकर गोटियों को कैरम बोर्ड के चारों कोनों पर बने छिद्रों में से किसी एक में धकेलना होता है।

इसकी उत्पत्ति भारतीय उपमहाद्वीप में हुई। प्रथम विश्व युद्ध के बाद यह बहुत लोकप्रिय हो हुआ। इसके कई प्रतियोगितायें होती थीं। 1935 के आस पास यह भारत के अलावा श्रीलंका में भी खेला जाने लगा। इसके लिए आधिकारिक रूप से खेल प्रतियोगितायें भी होनी शुरू हुई।

वर्ष 1988 में इसका अंतरराष्ट्रीय रूप में विकास हुआ और अंतरराष्ट्रीय कैरम महासंघ कि स्थापना चेन्नई, भारत में हुई। इसी वर्ष इसके नियमों को प्रकाशित किया गया और यह धीरे धीरे अन्य देशों में लोकप्रिय होता हुआ, पूरी दुनिया में फैल गया।
