प-पत्र

परमाणु पत्र (प-पत्र) "ईमेल" "इलॅक्ट्रॉनिक मेल" का संक्षिप्त रूप है। यह संगणक द्वारा अंतरजाल के माध्यम से पत्र भेजने का एक तरीका है। एक ईमेल को भेजने के लिए एक ईमेल पते की आवश्यकता होती है जो यूजर-नेम आैर डोमेन नेम से मिल कर बना होता है | आमतौर इण्टरनेट पर कई मुफ्त ईमेल सेवायें उपलब्ध हैं और जिस प्रकार एक ईमेल को कंप्यूटर से भेजा जाता है उसी प्रकार से एक ईमेल को स्मार्टफ़ोन से भी भेजा जा सकता है |

१९७२ मे रे टॉमलिंसन ने पहला ई-मेल संदेश भेजा | रे टॉमलिंसन ने ही सर्वप्रथम @ चिन्ह का चयन किया और इन्ही को ईमेल का आविष्कारक माना जाता है

30 अगस्त 1982 को अमेरिकी सरकार ने भारतीय
अमेरिकी वीए शिवा अय्यदुरई को आधिकारिक रूप से ईमेल की खोज करने वाले के रूप में मान्यता दी।
वर्ष 1978 में अय्यदुरई ने एक कंप्यूटर प्रोग्राम तैयार किया जिसे 'ईमेल' कहा गया। इसमें इनबॉक्स, आउटबॉक्स, फोल्डर्स, मेमो, अटैचमेंट्स आप्शन थे।

अधिकतर नई प-पत्र सेवायें इण्डिक यूनिकोड का समर्थन करती हैं जिस कारण हिन्दी में प-पत्र भेजना सम्भव है। गूगल की सेवा जीमेल हिन्दी आदि भारतीय भाषाओं के लिये सर्वोत्तम है। जीमेल में हिन्दी लिखने के लिये गूगल का इण्डिक टाइपिंग उपकरण अन्तर्निमित होता है। अन्य प-पत्र सेवाओं के लिये आप ऑफलाइन हिन्दी टाइपिंग उपकरण प्रयोग कर सकते हैं। यदि आपने पहले कभी हिन्दी टाइप नहीं की या शुरु किये हुये कुछ ही समय हुआ है तो आप गूगल का ऑफलाइन टाइपिंग उपकरण प्रयोग कर सकते हैं। यदि आप अन्य कीबोर्ड लेआउटों के अभ्यस्त हैं तो हिन्दी टाइपिंग नामक लेख में विस्तार से हिन्दी टाइपिंग के अन्य तरीकों के बारे में जान सकते हैं।



