अंगिका भाषा

अंगिका एक भाषा है जो झारखण्ड के उत्तर पूर्वी भागों में बोली जाती है जिसमें गोड्डा, साहिबगंज, पाकुड़, दुमका, देवघर, कोडरमा, गिरिडीह जैसे जिले सम्मिलित हैं। यह भाषा बिहार के भी पूर्वी भाग में बोली जाती है जिसमें भागलपुर, मुंगेर, खगड़िया, बेगूसराय, पूर्णिया, कटिहार, अररिया आदि सम्मिलित हैं। यह नेपाल के तराई भाग में भी बोली जाती है। अंगिका भारतीय आर्य भाषा है।

अंगिका को देवनागरी लिपि में लिखा जाता है। इसे अंग भाषा के नाम से भी पुकारा जाता है। देवनागरी में 12 स्वर (ऒ सहित) और 49 व्यंजन होते हैं और एक अवग्रह् भी होते हैं, इसे बाएं से दायें ओर लिखा जाता है।
यदि हिन्दी और संस्कृत शब्दों की बात की जाये तो कुल 49 व्यंजन और 12 स्वर हैं, परन्तु अंगिका को अगर हिन्दी और संस्कृत से रहित देखा जाये तो वर्णों की स्थिति बिल्कुल अलग तरह से होगी।

इस स्थिति में कुल 11 स्वर वर्ण होंगे।
व्यंजन वर्ण की संख्या 33 होगी।

अंगिका मुख्य रूप से प्राचीन अंग यानि भारत के उत्तर-पूर्वी एवं दक्षिण बिहार, झारखंड, बंगाल, आसाम, उड़ीसा और नेपाल के तराई के इलाक़ों मे बोली जानेवाली भाषा है। यह मैथिली की एक बोली के तौर पर जानी जाती है। इसका यह प्राचीन भाषा कम्बोडिया, वियतनाम, मलेशिया आदि देशों में भी प्राचीन समय से बोली जाती रही है। अंगिका भाषा आर्य-भाषा परिवार का सदस्य है और भाषाई तौर पर बांग्ला, असमिया, उड़िया और नेपाली, ख्मेर भाषा से इसका काफी निकट का संबंध है। प्राचीन अंगिका के विकास के शुरूआती दौर को प्राकृत और अपभ्रंश के विकास से जोड़ा जाता है। लगभग 1.5 से 2 करोड़ लोग अंगिका को मातृ-भाषा के रूप में प्रयोग करते हैं और इसके प्रयोगकर्ता भारत के विभिन्न हिस्सों सहित विश्व के कई देशों मे फैले हैं। भारत की अंगिका को साहित्यिक भाषा का दर्जा हासिल है। अंगिका साहित्य का अपना समृद्ध इतिहास रहा है और आठवीं शताब्दी के कवि सरह या सरहपा को अंगिका साहित्य में सबसे ऊँचा दर्जा प्राप्त है। सरहपा को हिन्दी एवं अंगिका का आदि कवि माना जाता है। भारत सरकार द्वारा अंगिका को जल्द ही भारतीय संविधान की आठवीं अनुसूची में भी शामिल किया जाएगा। अब ये तो भविष्य ही बातयेगा की अंगिका को जोड़ा जाता है की नहीं।
अंगिका हिन्द-यूरोपीय भाषा-परिवार परिवार के अन्दर आती है। ये हिन्द आर्य उपशाखा के अन्तर्गत वर्गीकृत है। हिन्द-आर्य भाषाएँ वो भाषाएँ हैं जो संस्कृत से उत्पन्न हुई हैं। उर्दू, कश्मीरी, बंगाली, उड़िया, पंजाबी, रोमानी, मराठी, मैथिली, नेपाली जैसी भाषाएँ भी हिन्द-आर्य भाषाएँ हैं।

अंगिका शब्द अंग से बना है। अंगप्रदेश (वर्तमान में भागलपुर के आस पास का क्षेत्र) में बोली जाने वाली भाषा को अंगिका नाम दिया गया।
अंगिका को लोग छेछा के नाम से भी जानते हैं।

अंगिका भाषा में निर्मित पहली फ़िल्म खगड़िया वाली भौजी (फ़िल्म) 2007 को बिहार में प्रदर्शित किया गया। सुनील छैला बिहारी ने नई अंगिका फ़िल्म बनाने के बारे में सोच रहें हैं। वो जब बांका आये थे तो उन्होंने इस विषय पर दैनिक जागरण से बातचीत की थी। उन्हों ने कहा था की लोगो के समक्ष अंगिका के अश्लील चलचित्र और संगीत परोसा जा रहा है जिससे अंगिका की छवि ख़राब हो रही है। उन्होंने अश्लील संगीत बनाने वालों पर निशाना साधा था। एक नई फ़िल्म अंग पुत्र अप्रैल 2010 को प्रदर्शित हुई थी, जसमे अंगिका के लोक गीत में माहिर सुनील छैला बिहारी जी ने मुख्य भूमिका निभाया था। 

दिए गए कुछ अंगिका के शब्द हिन्दी के समान्तर है क्योंकि उन शब्दों को संस्कृत से लिया गया है।
अंगिका और हिन्दी भाषा के वाक्य संरचना एक समान होते हैं।
अंगिका और मैथिली का बहुत पुराना सम्बन्ध है। अगर कहा जाये की अंगिका भाषा की रचनाकर्ता मैथिली भाषा है तो गलत नहीं होगा। अंगिका में मैथिली से कई शब्द आएं हैं। जैसे: आपनै, हिनका(आदर के साथ 'आप'), भौजाय(भाभी), तरकारी(सब्जी)। अत्यंत आदर शुचक शब्द मैथिली से ली गई है।

भोजपुरी से भी कुछ शब्द मिलते जुलते है परन्तु भोजपुरी से लिए नहीं गए। जैसे: ओकरा (उसको), जेजे (जो जो), कहलॊ {भोजपुरी में कहलऽ} (कहा)। ये शब्द है जो भोजपुरी से मिलते हैं।
अंगिका और बंगाली भाषा में काफी समानताएं हैं। बंगाली के कई शब्द है जो हूबहू अंगिका में उपयोग होतें हैं। यदि आप हिन्दी में कहेंगे क्या हुआ तो अंगिका और बंगाली में की होलो बोला जायेगा। कहीं कहीं कुछ शब्द के उच्चारण में बदलाव आता है। जैसे व्यापक (हिंदी) » ब्यापक (अंगिका) » ब्यपॊक (बंगाली)।
अंगिका के हिन्द आर्य भाषा होने के कारण इसके कुछ शब्द गुजराती से भी मिलते हैं। जैसे: केन्हॊ छौ।»केम छो (કેમ છો)।
अंगिका में हिन्दी व उर्दू से भी कुछ शब्द आये हैं।
जैसे नशा, दोस्त, अजीब, ज़िंदा, अमीर ...इत्यादि। अंगिका में उर्दू के शब्दों को कम ही उपयोग किया जाता है।

कुछ ऐसे स्वर वर्ण भी हैं जो अंगिका को लिखने में मुख्य रूप से साथ देता है।

यहाँ अॊ वर्ण बंगाली भाषा की उच्चारण को दर्शाता है। ल॑ वर्ण "ल" के उच्चारण को आधा से थोड़ा कम प्रदर्शित करता है, और सऽ वर्ण "स" को सामान्य से थोड़ा अधिक उच्च उच्चारण करता है।

यदि आप हिन्दी से अंगिका में बोलेंगे तो आपको निचे दिए गए उद्धाहरण से समझना होगा।

हिन्दी भाषा के तरह अंगिका में भी वचन प्रणाली होती है, परंतु हिन्दी के समान नहीं। आप नीचे दिए गए उद्धाहरण से समझ सकते हैं।

यहाँ दिए गए उद्धरणों से ये स्पष्ट है की वाक्य द्विकवचन में रहने से अंगिका के वाक्यों पर कोई प्रभाव नहीं पड़ता, अर्थात वो एकवचन में ही रहता है। यदि दो से अधिक संज्ञा है तब संज्ञा के साथ सीनी लगता है और वो बहुवचन वाक्य कहलता है।

अंगिका में वाक्य संरचना हिन्दी के समान है। जिस प्रकार हिन्दी में आदर शुचक शब्द आप होता है ठीक उसी प्रकार अंगिका में भी आदर शुचक शब्द होता है। उद्धाहरण के तौर पर:
नीचे दिए गए वाक्यों में शुद्ध अंगिका को दर्शया गया है, ये वो वाक्य हैं जिसे लोग अक्सर बोलने में गलती करते हैं।

अंगिका भाषा में स्त्रीलिंग और पुल्लिंग ना के बराबर होता है। स्त्रीलिंग और पुल्लिंग का पता केवल सम्बोधन के समय चलता है या फिर भूतकाल में। भूतकाल में केवल स्त्रीलिंग का पता चलता है।

उपयुक्त इन्ही स्थानों पर स्त्रीलिंग एवं पुल्लिंग का ज्ञात होता है। जब लोग अज्ञात लोगों को बुलाते हैं तो कहीं कहीं हेहो का भी उपयोग करते है। ये कोई जरुरी नहीं है की आप हेहो का उपयोग ही करें, ये आपके ऊपर निर्भर करता है।

अंगिका मूल्यतः बिहार और झारखण्ड में बोली जाती है। अंगिका के शब्दों को मूलतः संस्कृत के शब्दकोश से लिया गया है, परंतु अंगिका के कई शब्द बंगाली और मैथिली से भी मेल खाते हैं।
अंगिका मुख्यतः अंग क्षेत्र में बाली जाने वाली भाषा है परंतु अंगिका को लोग अपनाने से इतरा रहें हैं। अंगिका तीन भाग में विभाजित होने के करण ये तय नहीं कर पा रहे की शुद्ध अंगिका कौन सी है। कुछ लोग अंगिका को बर्बाद कर रहे हैं। अंगिका में आई जबरदस्त कुशब्द का प्रभाव लोगो के लिए मानसिकता पैदा कर रहा है। अंगिका के कुछ शब्द भोजपुरी के प्रभाव में बिगड़ रहे हैं, क्योंकि भोजपुरी जैसे सुंदर भाषा का भी यही हाल है। हालाँकि मैथिली एवं कुरमाली भाषा से अंगिका को अभी तक कोई हानि नहीं हुआ है। इसीलिए लोगों से प्रार्थना है की शुद्ध अंगिका और अशुद्ध अंगिका में अंतर समझे।


 प्रसिद्ध पुस्तकें : १. अंगिका भाषा : उदभव एवम विकास, लेखक : परशुराम ठाकुर ब्रह्मवादी, प्रकाशित: १९९४, 
२.मूल भाषा विज्ञान , लेखक: परशुराम ब्रह्मवादी , प्रकाशित: २००९ , ३. आर्यो का मूल क्षेत्र: अंगदेश , लेखक : परशुराम ठाकुर ब्रह्मवादी , प्रकाशित : २०१४
