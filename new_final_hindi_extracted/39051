विवेक मुशरान

विवेक मुशरान भारतीय हिन्दी फिल्म अभिनेता हैं। इन्होंने अपने अभिनय के सफर की शुरुआत 1991 में की थी। इनकी पहली हिन्दी फिल्म सौदागर थी, जो लोगों द्वारा काफी पसंद की गई थी। इसके बाद यह कई सारे फिल्मों में नजर आने लगे, जिसमें राम जाने, सातवाँ आसमान आदि फिल्में हैं। इनमें सचिन द्वारा निर्देशित फिल्में भी हैं, जैसे ऐसी भी क्या जल्दी है, "फ़र्स्ट लव लेटर" और अंजाने आदि। 

इन्होंने कई फिल्मों में कार्य किया है, पर साथ ही साथ कई टीवी चैनलों में भी दिखाई देते रहते हैं। इनमें स्टार प्लस पर प्रसारित होने वाला धारावाहिक सोनपरी, ज़ी टीवी में "किट्टी पार्टी", सोनी में "भास्कर भारती" और दूरदर्शन में "दिल-ए-नादान" आदि है। 

इनका जन्म 9 अगस्त 1969 को उत्तर प्रदेश के रेनुकूट नामक स्थान में हुआ था। 
