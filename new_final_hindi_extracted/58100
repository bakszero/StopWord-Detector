थपकी प्यार की

थपकी प्यार की भारतीय हिन्दी धारावाहिक है, जिसका प्रसारण कलर्स पर 25 मई 2015 से शुरू हुआ। इसमें जिज्ञासा सिंह और अंकित बठला मुख्य किरदार में हैं।

यह कहानी एक ऐसी लड़की की है, जो बोलते समय कई बार रुक जाती है और थपकी लगाने के बाद आगे बोलती है। इसलिए आस पास के लोगों ने उसे थपकी बुलाना शुरू कर दिया। उसके अटक अटक के बोलने के कारण उसकी शादी भी नहीं हो रही थी। एक बार उसे देखने दिवाकर और उसका परिवार आया था। जब दिवाकर को थपकी के अटक अटक के बोलने के बारे में पता चलता है तो वह भी शादी से इंकार कर देता है। उसकी लालची माँ कहती है की हम थपकी की इस कमी का उसके परिवार से पैसे मांग कर उसका लाभ लेंगे। दिवाकर अपनी माँ की बात को मान जाता है।

एक दिन दिवाकर के मित्र को थपकी के अटक अटक के बोलने के बारे में पता चलता है। वह उसका हँसी उड़ाता है। दिवाकर को इससे बिलकुल भी अच्छा नहीं लगता। वह इस शादी के लिए मना कर देता है। इसके बाद थपकी को अहसास होता है, की उसने जीवन में कभी कुछ हासिल नहीं किया है। वह नौकरी के लिए आवेदन करती है। जिसमें उसको अपने परिवार का भी साथ मिलता है। वह नौकरी के लिए पुणे चले जाती है।


इसका निर्माण मुंबई और आगरा में किया गया है। इसके मुख्य किरदार के लिए जिज्ञासा सिंह और अंकित बाठला को चुना गया।
