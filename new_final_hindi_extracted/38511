लम्बा कूच

दीर्घ प्रयाण या लम्बा कूच या लॉन्ग मार्च () अक्टूबर १९३४ से शुरु होकर अक्टूबर १९३५ तक चलने वाला चीन की साम्यवादी सेना का एक कूच था जब उनकी फ़ौज विरोधी गुओमिंदांग दल की सेना से बचने के लिए ३७० दिनों के काल में १२,५०० किलोमीटर का सफ़र तय किया। वास्तव में यह एक कूच नहीं बल्कि कई कुचों की शृंखला थी जिसमें से जिआंगशी प्रान्त से अक्टूबर १९३४ को शुरू हुआ कूच सबसे प्रसिद्ध है। यह कूच माओ ज़ेदोंग और झोऊ एन्लाई के नेतृत्व में किये गए और पश्चिमी चीन के दुर्गम क्षेत्रों से गुज़रकर पहले पश्चिम की ओर और फिर उत्तर मुड़कर शान्शी प्रान्त में ख़त्म हुआ। कुल मिलकर इस कूच पर १,००,००० साम्यवादी सैनिक निकले थे लेकिन इसके अंत कर इनमें से २०% ही जीवित बचे।


