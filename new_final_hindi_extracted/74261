राष्ट्रीय इस्पात निगम लिमिटेड

राष्ट्रीय इस्पात निगम लिमिटेड (या, विशाखपट्टणम इस्पात संयंत्र), भारत सरकार के इस्पात मंत्रालय के अधीन सार्वजनिक उद्यम है, जिसे नवरत्न की उपाधि प्राप्त है। यह 'वाइजाग स्टील' के नाम से ख्यात है। विशाखपट्टणम इस्पात संयंत्र पहला तटीय समग्र इस्पात संयंत्र है, जो गुणवत्तापूर्ण उत्पादों व ग्राहक संतुष्टि के लिए पहचाना जाता है। 

आर आई एन एल-वी एस पी ऐसा पहला समग्र इस्पात संयंत्र है, जिसे आई एस ओ 9001:2008, ओ एच एस ए एस 18001:2007 एवं आई एस ओ 14001:2004 मानकों के प्रमाणपत्र प्राप्त हैं। यह ऐसा पहला सार्वजनिक उपक्रम है, जिसे ऊर्जा प्रबंधन प्रणाली हेतु आई एस ओ 50001 एवं सॉफ्टवेअर विकास हेतु सी एम एम आई स्तर 3 का प्रमाणन प्राप्त है। आर आई एन एल-वी एस पी को संगठन में सूचना प्रौद्योगिकी–उद्यम संसाधन योजना (ई आर पी) सेवा के अंतर्गत सूचना संरक्षा प्रबंधन प्रणाली (आई एस एम एस) हेतु आई एस ओ 27001 से प्रमाणित भी किया गया है।

इसका पंजीकृत कार्यालय : राष्ट्रीय इस्पात निगम लिमिटेड (सीआईएन: U27109AP1982GOI003404), प्रशासनिक भवन, विशाखापत्तनम इस्पात संयंत्र, विशाखापत्तनम-530031, आंध्र प्रदेश, में है।
