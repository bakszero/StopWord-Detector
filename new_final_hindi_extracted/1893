मार्क वाह्ल्बर्ग

मार्क रॉबर्ट माइकल वाह्ल्बर्ग (, जन्म ५ जून १९७१) एक अमरीकी फ़िल्म अभिनेता, निर्माता व भूतपूर्व रैपर है। अपने शुरूआती वर्षों में वह मार्की मार्क के नाम से जाने जाते थे और १९९१ में एक बैंड मार्की मार्क एंड द फंकी बंच के साथ एक संगीतकार के रूप में मशहूर हो गए। वह्ल्बर्ग को उनकी फ़िल्में "बूगी नाइट्स" (१९९७), "थ्री किंग्स" (१९९९), "द परफेक्ट स्टॉर्म" (२०००), "प्लैनेट ऑफ द एप्स" (२००१), "द इटालियन जॉब" (२००३), "आई हार्ट हकाबीज़" (२००४), "फौर ब्रदर्स" (२००५), "द डिपार्टेड" (२००६), "इन्विंसिबल" (२००६), "शूटर" (२००७) और "द फाइटर" (२०१०) के लिए जाना जाता है।

वाह्ल्बर्ग का जन्म डोर्चेस्टर में बोस्टन, मेसाचुसेट्स के पास नौ बच्चों के परिवार में सबसे छोटे लड़के के रूप में हुआ। उनके भाई बहन आर्थर, जिम, पौल, रोबर्ट, ट्रेसी, मिशेल, डेबी (२००३ में ४४ वर्ष की आयु में मृत) और डोनी है। उनके पिता आधे स्वीडिश और आधे आयरिश वंश के है और माँ आयरिश, अंग्रेज़ और फ्रांसीसी कनेडियाई वंश की है। अपनी माँ की ओर से वह्ल्बर्ग लेखक नैथानियल हाव्थोर्ण के संबंधी है। वह्ल्बर्ग की माँ एल्मा ऐलानी एक बैंक में क्लर्क और नर्स की मदद कर्ता थी और उनके पिता डोनाल्ड एडवर्ड वह्ल्बर्ग एक डिलीवरी चालक के रूप में कार्य करते थे। १९८२ में उनके माता-पिता का तलाक हो गया। वह्ल्बर्ग की परवरिश एक रोमन कैथलिक के रूप में हुई और उन्होंने कोपले स्क्वेर हाई स्कुल, जों न्यूबरी मार्ग, बोस्टन पे स्थित है, से पढ़ाई की।

वह्ल्बर्ग ने माना है की वे २०-२५ बार बोस्टन पुलिस के साथ परेशानी में रहे थे। १३ साल की उम्र तक वह्ल्बर्ग को कोकेन और अन्य नशीले पदार्थों की लत लग गई थी। १५ वर्ष की आयु में उन्होंने काले स्कूली छात्रों को एक ट्रिप के दौरान पत्थर मारे व रंग-भेद करते हुए गालियाँ सुनाई थी। 

जब वे सोलह के हुए तो वह्ल्बर्ग ने एक विएतनामी व्यक्ति को रस्ते पर लकड़ी के डंडे से बेहोश होने तक मारा. उन्होंने एक अन्य विएतनामी व्यक्ति को एक आँख से अंधा बना दिया और एक सुरक्षा गार्ड पर भी भेद-भाव करते हुए हमला किया।
