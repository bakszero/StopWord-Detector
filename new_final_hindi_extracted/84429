आगरा ज़िला

आगरा भारतीय राज्य उत्तर प्रदेश का एक ज़िला, तहसील व नगर है। ज़िले का मुख्यालय आगरा है।
यह ज़िला ताजमहल के कारण प्रसिद्ध है।। इस नगर का नाम सर्वप्रथम महाभारत में "आग्रवन" के रूप में आया था। ईस्वी की दुसरे शताब्दी में प्रसिद्ध यूनानी भूगोलविद टॉलमी नें अपने विश्व मानचित्र में आगरा भी संमिलित किया था। एक जनश्रुति के अनुसार राजा बादलसिंह (सन् १४७५) नें आगरा में एक क़िला बनाया था। १२ वीं शताब्दी में फ़ारसी कवि सलमान ने इस क़िले में राजा जयपाल व ग़ज़नी के महमुद के साथ हुए युद्ध का वर्णन किया है। बाद में मुग़लकाल में आगरा में शाहजहाँ ने ताजमहल, अकबर का आगरे का क़िला, इत्मद-उद-दौलत आदि भवन बनाबाये थे जिस के लिए यह ज़िला अभी भी प्रसिद्ध है।

आगरा ज़िला उत्तर प्रदेश राज्य के पश्चिमी क्षेत्र में अवस्थित है। यह जिला का अक्षांश 27.11' उत्तर व देशान्तर 78.0' से 78.2' पूर्व है। इस ज़िले की ऊँचाई १६९ मीटर है। आगरा ज़िला उत्तर और पूर्व में क्रमशः मथुरा और फ़िरोज़ाबाद ज़िले तथा दक्षिण में राजस्थान के धौलपुर तथा भरतपुर ज़िलों से घिरा हुआ है।

सन १९९१ की जनगणना अनुसार आगरा ज़िले का क्षेत्रफल ४०२७ वर्ग किमी है। इसमें ३८३८.६ वर्ग किमी ग्रामीण व १८८.४ वर्ग किमी नागरिक है। इस ज़िले का जनसंख्या २७,५१,०२१ थी जिसमें पुरुषों की संख्या १५,०१,९२७ व महिलाओं की १२,४९,०९४ थी। इसमें से १६,३९,९३५ ग्रामीण व ११,११,०८६ नागरिक थे।।

ज़िले की विस्तृत जनसंख्या निम्नलिखित सूची में दर्शाई गई है -

आगरा में ६ तहसीलें हैं एतमादपुर, आगरा, किरौली, खैरागढ़, फ़तेहाबाद और बाह। ज़िले का मुख्यालय आगरा नगर में है। ज़िले को १५ ब्लॉक्स में विभाजित किया गया है। यहाँ तीन लोकसभा निर्वाचन क्षेत्र जलेसर, फ़िरोज़ाबाद और आगरा तथा ९ विधानसभा निर्वाचन क्षेत्र बाह फ़तेहाबाद एतमादपुर, दयालबाग, आगरा छावनी, आगरा पूर्व, आगरा पश्चिम, खैरागढ़ तथा फतेहपुर सीकरी हैं।

