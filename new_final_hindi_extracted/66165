एस० ई० एस० हाई स्कूल एंड जूनियर कॉलेज

सरस्वती एजुकेशन सोसाइटी'ज़ हाई स्कूल एंड जूनियर कॉलेज, आम तौर पर एस० ई० एस० हाई स्कूल के नाम से प्रख्यात, पाँचपखाड़ी स्तिथ, भारत के ठाणे शहर के प्राचीनतम शैक्षणिक संस्थानों में से एक हैं, जो बालवाड़ी (जूनियर और सीनियर), प्राथमिक (पहली से चौथी कक्षा तक), माध्यमिक (पांचवी से दसवी कक्षा तक) और कनिष्ठ महाविद्यालय (ग्यारहवी और बारहवी) की,अपने ३५००+ छात्रों और ८२ अध्यापकों की टीम के साथ, सेवा करती हैं। वह एक महानगरीय सहशिक्षा संस्था हैं। उच्च माध्यमिक एवं कनिष्ठ महाविद्यालय को राज्य सरकार की ओंर से अनुदान मिलता हैं जबकि प्राथमिक विभाग आत्मनिर्भर हैं।
विश्वविद्यालय अनुदान आयोग (UGC) द्वारा पूरे महाराष्ट्र में इस विद्यालय को छः सर्वश्रेष्ठ प्रशासित विद्यालयों में से एक की मान्य प्राप्त हैं।

स्वर्गीय श्री जी० एस० शिवराम, जिनका जन्म तमिल नाडु के तिरूनेल्वेली जिले के एक छोटे से गांव गोपलसमुद्रम में हुआ, सरस्वती एजुकेशन सोसाइटी के संस्थापक अध्यक्ष थे। उन्होंने अन्य एक जैसी सोच वाले लोगो के संग, 4 कक्षाओं के साथ एस० वि० नमक एक तमिल स्कूल की शुरुआत सन् १९५२ में ठाणे शहर में घंटाली के पास की। चूँकि तमिल माध्यम चुनने वाले लोगों की तादाद कम हो रही थी और अंग्रेजी माध्यम की स्कूल की मांग थी, तदनुसार, सरस्वती एजुकेशन सोसाइटी को १९५३-५४ में स्थापित किया गया था और १९५६ में "सार्वजनिक विश्वस्त व्यवस्था अधिनियम" के तहत पंजीकृत किया गया।
