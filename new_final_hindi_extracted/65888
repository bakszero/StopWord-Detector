पीजूष गांगुली

पीयुष गांगुली (बंगाली भाषा: পীযূষ গঙ্গোপাধ্যায়, 2 जनवरी 1965 - 24 अक्टूबर 2015) भारत से एक बंगाली फिल्म, टीवी और नाट्य अभिनेता थे। उन्होने अभिनय जीवन की शुरूआत रंगमंच कलाकार के रूप में की थी तदोपरांत वे टेलीविजन तथा फिल्म अभिनय की ओर उन्मुख हुए। बंगाल फिल्म जर्नलिस्ट एसोसिएशन की ओर से उत्तम अभिनय का वर्ष 2005 का पुरस्कार तथा पश्चिम बंगाल सरकार टेली अकादमी पुरस्कार 2014 तथा कुछ अन्य पुरस्कार भी इन्हें प्राप्त हुए थे। उन्होने कुछ विशिष्ट बंगाली फिल्मों जैसे अपर्णा सेन की ‘गायनार बक्शा, अंजन दत्त की ब्योमेश-बक्शी तथा शेखर दास की ‘माहुलबनिर सेरेन्ग’ आदि में अपने उत्कृष्ट अभिनय की छाप छोड़ी।

वे 20 अक्टूबर को हाबड़ा के निकट कोना एक्सप्रेस वे के पास संतरागाछी में हुई एक कार दुर्घटना में गंभीर रूप से घायल हो गये थे। 25 अक्टूबर, 2015 को बेले व्यू क्लिनिक, कोलकाता में उनका निधन हो गया।

 
