कुण्डलपुर, मध्य प्रदेश

कुण्डलपुर भारत के मध्य प्रदेश राज्य में स्थित एक शहर है जो दमोह से ३५ किलोमीटर की दूरी पर स्थित है। यह एक प्रमुख जैन तीर्थ स्थल है। यहाँ तीर्थंकर ऋषभदेव की एक विशाल प्रतिमा विराजमान है। 

कुण्डलपुर में ६३ जैन मंदिर है। उनमें से 22वाँ मंदिर काफ़ी प्रसिद्ध है। इसी मंदिर में बड़े बाबा (भगवान आदिनाथ) की विशाल प्रतिमा है। यह प्रतिमा जी बड़े बाबा के नाम से प्रसिद्ध है। प्रतिमा पद्मासन मुद्रा में है और 15 फुट ऊँची हैं। यह मंदिर कुण्डलपुर का सबसे प्राचीन मंदिर माना जाता है। एक शिलालेख के अनुसार विक्रम संवत् 1757 में यह मंदिर फिर से  भट्टारक सुरेन्द्रकीर्ति द्वारा खोजा गया था। तब यह मंदिर जीर्ण शीर्ण हालत में था। तब बुंदेलखंड के शासक छत्रसाल. की मदद से मंदिर का पुनः निर्माण कराया गया था।
यह जगह कुंडलगिरी कुण्डलपुर दमोह जिले, मध्य प्रदेश. प्र में है।

आचार्य विद्यासागर इस क्षेत्र के जीर्णोद्धार के मुख्य प्रेरणा स्रोत माने जाते है।

