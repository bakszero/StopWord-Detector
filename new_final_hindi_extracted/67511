नखोन पथोम प्रान्त

नखोन पथोम थाईलैण्ड का एक प्रान्त है। यह मध्य थाईलैण्ड क्षेत्र में स्थित है।

"नखोन" शब्द थाईलैण्ड के कई स्थानों के नाम में आता है और संस्कृत के "नगर" शब्द से उत्पन्न हुआ है। "पथोम" का अर्थ व उत्पत्ति संस्कृत के "प्रथम" शब्द और उसके पालि भाषा के "पथम" शब्द-रूप से है। प्रान्त के नाम का अर्थ "प्रथम नगर" है और कभी-कभी यह थाईलैण्ड का सबसे पुराना शहर माना जाता है। यहाँ मोन समुदाय की द्वारवती संस्कृति के अवशेष मिले हैं जो इस क्षेत्र में थाई संस्कृति के उभरने से पहले विद्यमान थी।

