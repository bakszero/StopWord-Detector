भीम ऐप

भीम ऐप (BHIM-Bharat Interface for Money) वित्तीय लेनदेन हेतु भारत सरकार के उपक्रम भारतीय राष्ट्रीय भुगतान निगम द्वारा आरम्भ किया गया एक मोबाइल ऐप है। इस ऐप का तन्त्रांश बिना अंतरजाल के प्रयुक्त किया जा सकता है। अभी यह ऍप केवल हिन्दी व अंग्रेज़ी भाषा में एंड्रॉइड प्रचालन तंत्र के लिए उपलब्ध है, परंतु शीघ्र ही अन्य भारतीय भाषाओं एवं आईओएस के लिए इसका विमोचन किया जाएगा। भविष्य में दूरभाष या अंतरजाल संयोजकता के बिना भी इसका उपयोग लेनदेन के लिए किया जा सकेगा।

इस ऐप का नामकरण भीमराव अम्बेडकर के नाम पर किया गया है। आंग्ल भाषा में यह 'Bharat Interface for Money' के लिए परिवर्णी शब्द है। इसका विमोचन प्रधान मंत्री श्री नरेन्द्रभाई मोदी ने मनुस्मृति दहन दिवस के उपरांत वि॰सं॰२०७३ पौष १५ के दिन किया। इसके प्रयोगकर्ता नोटबंदी के बाद आयोजित की गयी लकी ग्राहक योजना के तहत पुरस्कार जीत सकते हैं। आंबेडकर जयंती पर मेगा ड्रा निकाल कर महाविजेता का नाम घोषित किया जाएगा।

स्मार्टफोन में इनस्टॉल करने के बाद इसे खोलें, अपने बैंक से पंजीकृत मोबाइल नंबर से लॉगिन करें एवं अपना कूटशब्द सेट करें। आपका अंगूठा भी कूटशब्द का काम कर सकता है। किसी अन्य व्यक्ति को पैसे भेजने के लिए उसका पंजीकृत मोबाइल नंबर वेरीफाई करें। फिर आप उसे अपना यूनिफाइड पेमेंट इंटरफेस (यूपीआय) पिन दाल कर पैसे भेज सकते हैं। अगर आपके पास अंतरजाल संयोजकता नहीं है, तो फोन से अनस्ट्रक्चर्ड सप्लिमेंटरी सर्विस डेटा (यूएसएसडी) कोड *99# डायल करें।

भीम ऍप में आप लगभग सभी भारतीय बैंक खातों को इस्तमाल कर सकते है। भीम का प्रयोग करने के आप लिए इनमे से किसी भी बैंक का खाता प्रयुक्त कर सकते हैं:-


भीम ऍप फिलहाल 12 भाषाओं का समर्थन करता है। नए अपडेट के बाद यह कुल 12 भाषाओ में उपलब्ध है इंग्लिश, हिंदी, मलयालम, तमिल, तेलगु, मराठी, गुजराती, पंजाबी, कन्नड़, बंगाली, असामी एवं उड़िया।

1. आप प्रति ट्रांसेक्शन अधिक्तम 10,000 रुपये ट्रांसफर कर सकते है।

2. प्रति दिन की ट्रांसफर राशि की सीमा अधिक्तम 20,000 रुपये है।

3. प्रति दिन किसी बैंक से अत्यधिक 20 ट्रांसेक्शन किये जा सकते है।

