हितेन तेजवानी

हितेन तेजवानी (जन्म ५ मार्च १९७४) भारतीय टेलीविजन अभिनेता हैं जो "क्योंकि सास भी कभी बहु थी", "कुटूम्ब" और "पवित्र रिश्ता" जैसे धारावाहिकों में अपने अभिनय के लिए जाने जाते हैं।

हितेन तेजवानी का जन्म मुम्बई, महाराष्ट्र, भारत में एक सिन्धी परिवार में हुआ। 

हितेन तेजवानी का विवाह "क्योंकि सास भी कभी बहु थी" और "कुटूम्ब" में उनकी सह-कलाकार गौरी प्रधान तेजवानी से २९ अप्रैल २००४ को हुआ। गौरी और हितेन के घर ११ नवम्बर २००९ को जुड़वाँ बच्चों नेवान (पुत्र) और कत्या (पुत्री) ने जन्म लिया।

