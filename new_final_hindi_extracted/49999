तान्या दुबाश

तान्या दुबाश (पूरा नाम: तान्या अरविंद दुबाश) एक भारतीय महिला उद्यमी हैं। वे गोदरेज समूह के कार्यकारी निदेशक और अध्यक्ष (विपणन) हैं, साथ ही वे भारतीय महिला बैंक के निदेशक मण्डल के सदस्य है। 

दुबाश ने ब्राउन विश्वविद्यालय से अर्थशास्त्र और राजनीति शास्त्र में उच्च शिक्षा और हार्वर्ड बिजनेस स्कूल से व्यवसाय प्रबंधन की शिक्षा प्राप्त की है। वर्ष 2008 में विश्व आर्थिक मंच के द्वारा उन्हें यंग ग्लोबल लीडर की मान्यता प्रदान की गयी। वे ब्राउन विश्वविद्यालय की ट्रस्टी हैं और ब्राउन - इंडिया सलाहकार परिषद की सदस्य भी।
दुबाश गोदरेज इंडस्ट्रीज लिमिटेड में मुख्य ब्रांड अधिकारी के रूप में कार्यरत हैं और उन्हें गोदरेज में ब्रांड विस्तार व प्रगति के लिए विपणन रणनीति का उत्तरदायित्व प्रदान किया है। पूर्व के दिनों में उन्होने गोदरेज इंडस्ट्रीज लिमिटेड में विपणन के निदेशक के रूप में सेवा की है, साथ ही गोदरेज इंडस्ट्रीज लिमिटेड के लिए विपणन अध्यक्ष के रूप में भी उन्होने अपनी सेवाएँ दी हैं। 1 अप्रैल 2004 को उन्हें गोदरेज रिमोट सर्विसेज लिमिटेड के अध्यक्ष और निदेशक का उत्तरदायित्व प्रदान किया गया, साथ ही उन्हें इनसेनबल होल्डिंग्स एंड फाइनेंस लिमिटेड और नेचर्स बास्केट लिमिटेड के अध्यक्ष की ज़िम्मेदारी भी सौंपी गयी। उसके बाद उन्हें गोदरेज इंडस्ट्रीज लिमिटेड के कार्यकारी निदेशक बनाया गया। हालांकि 1 अगस्त 1996 में उन्हें गोदरेज ग्लोबल मिडिस्ट, गोदरेज होल्डिंग्स प्राईवेत लिमिटेड, की लाइन ब्रण्ड्स, रईपीडोल, गोदरेज कैपिटल लिमिटेड, गोदरेज आयल पाम कोंकण लिमिटेड, ताहिर प्रॉपर्टीज़ लिमिटेड और गोदरेज होल्डिंग्स लिमिटेड में निदेशक के रूप में उन्हें उत्तरदायित्व दिया गया था। वे गोदरेज एग्रोबल लिमिटेड और गोदरेज हाउशोल्ड लिमिटेड में निदेशक के रूप में कार्य कर चुकी हैं, किन्तु 1994 में जब वे गोदरेज की जिम्मेदारियों से बंधी तब उन्हें गोदरेज कंज्यूमर प्रोडक्ट्स लिमिटेड में गैर कार्यकारी निदेशक बनाया गया था। वर्तमान जिम्मेदारियों से पूर्व वे 2 मई 2011 से 1 सितम्बर 2006 तक उन्होने निदेशक के रूप में कार्य किया।
सार्वजनिक क्षेत्र का यह पहला बैंक है जिसके निदेशक मंडल के सभी सदस्य महिलाएं हैं। 19 नवम्बर 2013 को मुंबई में प्रधानमंत्री मनमोहन सिंह और यूपीए चेयरपर्सन सोनिया गांधी ने वित्तमंत्री पी चिदंबरम की उपस्थिति में इस बैंक का उद्घाटन हुआ। दुबाश को इस बैंक के निदेशक मण्डल में शामिल किया गया
