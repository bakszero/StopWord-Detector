ऍप्सिलन सॅन्टौरी तारा

ऍप्सिलन सॅन्टौरी, जिसका बायर नाम भी यही (ε Centauri या ε Cen) है, नरतुरंग तारामंडल का एक तारा है और पृथ्वी से दिखने वाले तारों में से ७२वाँ सब से रोशन तारा है। यह हमसे ३८० प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) २.२९ है।

अंग्रेज़ी में ऍप्सिलन सॅन्टौरी को "बिरडन" (Birdun) भी कहा जाता हैं, जो अरबी के "अल-बरदून" () शब्द से लिया गया है।

ऍप्सिलन सॅन्टौरी एक B1 III श्रेणी का नीला-सफ़ेद दानव तारा है। यह एक बेटा सॅफ़ॅई परिवर्ती तारा है जिसकी चमक +२.२९ से +२.३१ मैग्निट्यूड की सीमाओं के बीच बदलती रहती है।

