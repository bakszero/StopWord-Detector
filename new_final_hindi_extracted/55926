सत्य नडेला

सत्य नडेला () विश्व की प्रमुख सॉफ्टवेयर कंपनी माइक्रोसॉफ्ट के प्रमुख कार्यकारी अधिकारी (सीईओ) नियुक्त किए गए हैं। वे वर्तमान सीईओ स्टीव बॉमर का स्थान लेंगे। 4 फ़रवरी 2014 को इस आशय की घोषणा की गई। फिलहाल वे माइक्रोसॉफ्ट के क्लाउड और एंटरप्राइज ग्रुप के एग्ज़ीक्युटिव वाइस प्रेजिडेंट हैं।

मूल रूप से सत्य भारत के हैदराबाद के रहने वाले हैं। उन्होंने मानिपाल यूनिवर्सिटी से इलेक्ट्रिकल इंजिनियरिंग में बीटेक किया है। तत्पश्चात् अमेरिका से कंप्यूटर साइंस में एमएस और एमबीए किया।

कुछ समय तक सन माइक्रोसिस्टम्स में काम करने के बाद वह 1992 में माइक्रोसॉफ्ट से जुड़े और तब से उसी के साथ हैं। माइक्रोसॉफ्ट में 21 साल के कार्यकाल में नडेला ने सर्वर ग्रुप से शुरुआत की थी। इसके बाद वह सॉफ्टवेयर डिविजन, ऑनलाइन सर्विसेज, आरऐंडडी, ऐडवर्टाइजिंग प्लेटफॉर्म में गए और हेड बनकर सर्वर डिविजन में लौटे। अभी नडेला क्लाउड सर्विसेज और एंटरप्राइज ग्रुप का कामकाज देखते हैं।
