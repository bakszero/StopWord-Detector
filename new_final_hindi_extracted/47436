दिवाकर वर्मा

दिवाकर वर्मा [२५ दिसम्बर १९४१ - ०१ मई २०१४] २५ दिसम्बर १९४१ को सूकर क्षेत्र सोरों, में जन्मे दिवाकर वर्मा आपातकाल में मीसाबन्दी रहे। सन १९७४ में भारतीय मजदूर संघ से जुड़े। १९७९ में भारतीय मजदूर संघ के प्रदेश मंत्री तथा बाद में प्रदेश उपाध्यक्ष रहे। १९९८ से उन्होंने साहित्य सृजन शुरू किया। दिवाकर वर्मा हिन्दी साहित्यकार तथा नवगीतकार थे, ०१ मई २०१४ को भोपाल, मध्य प्रदेश में उनका निधन कैंसर के कारण हो गया। २००२ में वे साहित्य परिषद से जुडकर राष्ट्रीय मंत्री बने। वर्मा जी अपने निधन के समय तक निराला सृजन पीठ, भोपाल के निदेशक थे। दिवाकर वर्मा की अब तक कुल ८ पुस्तकें प्रकाशित हो चुकी हैं। दिवाकर वर्मा हिन्दी नवगीत के प्रमुख हस्ताक्षर थे उनके ४ गीत संग्रह, १ गजल संग्रह, १ नाटक, १ दोहा संग्रह तथा १ मुक्त छंद कविता संग्रह।
