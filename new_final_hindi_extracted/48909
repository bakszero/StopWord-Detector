पोतोसी विभाग

पोतोसी बोलिविया का एक प्रशासनिक विभाग (देपार्तामेन्त) है जो उस देश के दक्षिणी-पश्चिमी भाग में स्थित है। इस विभाग का अधिकतर भूभाग एक शुष्क पहाड़ी इलाक़ा है और इसके पश्चिमी भाग में एक बड़ा पठार जिसमें सालार दे उयुनी नामक विश्व का सबसे बड़ा नमक का मैदान स्थित है। स्पेनी साम्राजय के ज़माने में पोतोसी उस सम्राजय का सबसे अमीर क्षेत्र हुआ करता था। यहाँ पर चांदी की खाने थीं जहाँ से चांदी निकालकर यूरोप भेजा जाता था।

