जॉली एलएलबी २

द स्टेट बनाम जॉली एलएलबी २ या केवल जॉली एलएलबी २ एक भारतीय हिंदी हास्य फिल्म है जिसका लेखन तथा निर्देशन सुभाष कपूर ने किया है। इसमें मुख्य भूमिका में अक्षय कुमार, हुमा कुरेशी, अन्नू कपूर, कुमुद म‍िश्रा तथा सौरभ शुक्ला हैं। यह फ़िल्म २०१३ में आई "जॉली एलएलबी" का सीक्वल है। यह फ़िल्म एक व्यंग्यात्मक कोर्टरुम ड्रामा है, जो कि भारतीय कानूनी प्रणाली और आम आदमी पर न्यायिक प्रणाली के पड़े प्रभाव पर कटाक्ष करती है। यह १० फरवरी २०१७ को सिनेमाघरों में प्रदर्शित हुई।


फिल्म के शीर्षक और भारतीय कानूनी व्यवस्था के चित्रण पर विवाद हुआ। एडवोकेट अजयकुमार वाघमारे ने एलएलबी शब्द को हटाने के लिए बॉम्बे हाईकोर्ट में एक मामला दायर किया और कहा कि इस शब्द का इस्तेमाल भारतीय कानूनी प्रणाली का अपमान करने के लिए एक "जानबूझकर किया गया प्रयास" है। बॉम्बे हाई कोर्ट ने फिल्म की सामग्री की जांच के लिए एक 3 सदस्यीय समिति नियुक्त की। भारत के उच्चतम न्यायालय ने फिल्म की समीक्षा के लिए मुख्य न्यायाधीश जे.एस. खेहर और जस्टिस एन. वी. रमना और डी. वा. चन्द्रचुड से मिलकर 3 सदस्यीय पैनल को भी नियुक्त किया।

फिल्म के ट्रेलर ने बाटा शूज़, एक जूता ब्रांड के लिए एक बेतरतीब संदर्भ दिखाया। बाटा इंडिया की तरफ से कोछर एंड कंपनी ने टिप्पणी के लिए फिल्म निर्माताओं को एक कानूनी नोटिस जारी कर 3 करोड़ (यूएस $ 470,000) का मुकदमा दायर किया था। केन्द्रीय फिल्म प्रमाणन बोर्ड ने दायर मुकदमे के संबंध में ब्रांड के संदर्भ को फ़िल्म में से संपादित किया था।

पाकिस्तान में फिल्म पर प्रतिबंध लगा दिया गया है, पाकिस्तान के केंद्रीय बोर्ड ऑफ सेंसर ने जम्मू और कश्मीर के आतंकवाद के मुद्दों से संबंधित कुछ दृश्यों पर आपत्ति जताई है।

फ़िल्म के संगीतकार मंज म्यूज़िक, मीत ब्रदर्स, चिरंतन भट्ट, विशाल खुराना हैं। फ़िल्म के गीत शब्बीर अहमद, जुनैद वसी, मंज म्यूज़िक एवं रफ़्तार ने लिखे हैं। संगीत अधिकारों का अधिग्रहण टी-सीरीज़ ने किया है। फ़िल्म की सम्पूर्ण एल्बम जिसमें ४ गाने हैं, १३ जनवरी २०१७ को रिलीज़ की गयी।
