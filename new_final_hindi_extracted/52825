मैथ्यू वेड

मैथ्यू स्कॉट वेड () (जन्म : २६ दिसम्बर १९८७) ऑस्ट्रेलियाई क्रिकेट खिलाड़ी हैं जो ऑस्ट्रेलियाई राष्ट्रीय क्रिकेट टीम का क्रिकेट के तीनों प्रारूप टेस्ट, एक दिवसीय अंतरराष्ट्रीय और ट्वेन्टी ट्वेन्टी में प्रतिनिधित्व करते हैं। वे विकेटकीपर तथा वामहस्त बल्लेबाज़ हैं। वेड विक्टोरिया बुशरेन्जर्स के लिए घरेलू प्रथम श्रेणी और लिस्ट ए क्रिकेट खेलते हैं। घरेलू ट्वेन्टी ट्वेन्टी क्रिकेट में वे मेलबर्न स्टार्स का प्रतिनिधित्व करते हैं। मूल रूप से होबार्ट, तस्मानिया के वेड ने १९ वर्ष की आयु तक क्रिकेट और फुटबाल दोनों खेला। २00६ के १९ वर्ष से कम आयु के क्रिकेट विश्वकप में प्रतिभाग करने के साथ ही वेड ने कनिष्ठ आयु वर्ग की फुटबाल प्रतियोगिता टीएसी कप में तासी मैरिनर्स का भी प्रतिनिधित्व किया। 
मैथ्यू वेड का जन्म होबार्ट में हुआ और वहीं उन्हें फुटबाल की विरासत मिली। उनके पिता स्कॉट वेड एक फुटबाल खिलाड़ी रहे हैं जिन्होंने विक्टोरियन फुटबाल लीग में हाथर्न फुटबाल क्लब का और तस्मानियन फुटबाल लीग में क्लैरेंस और होबार्ट फुटबाल क्लब का प्रतिनिधित्व किया है। मैथ्यू वेड के दादा माइकल वेड होबार्ट फुटबाल क्लब के अध्यक्ष रह चुके हैं। १६ वर्ष की आयु में उनमें वृषण कैंसर के लक्षण पाये गये और दो दौर की कीमियोथैरेपी के पश्चात उन्हें बीमारी से मुक्ति मिली।

