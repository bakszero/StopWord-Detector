उत्साह (फॉण्ट)

उत्साह विंडोज़ विस्टा, विंडोज़ ७ तथा विंडोज़ सर्वर २००८ में प्रयुक्त एक ओपनटाइप यूनिकोड हिन्दी फॉण्ट है। यह सर्वप्रथम विंडोज़ विस्टा में आया था। यह मुख्यतः दस्तावेजों में हिन्दी टैक्स्ट के प्रदर्शन हेतु बनाया गया है।

उत्साह एक स्पष्ट रूप से पठनीय फॉण्ट है जो कि स्क्रीन रीडिंग हेतु उपयुक्त है। यह हूबहू कृतिदेव १० फॉण्ट जैसा दिखता है।

उत्साह में देवनागरी के कुछ संयुक्ताक्षरों के वर्णखण्ड (ग्लिफ) नहीं हैं जैसे शृ, ङ्क आदि जिस कारण यह संस्कृत टैक्स्ट के प्रदर्शन एवं मुद्रण हेतु उपयुक्त नहीं।

