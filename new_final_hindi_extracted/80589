भारतीय खगोलीय वेधशाला

भारतीय खगोलीय वेधशाला (Indian Astronomical Observatory (IAO)) दक्षिण पूर्व लद्दाख में लेह के निकट हान्ले में स्थित है। प्रकाशीय तथा अवरक्त खगोल-भौतिकी हेतु यह विश्व की सबसे ऊँची वेधशला है। इसका संचालन भारतीय ताराभौतिकी संस्थान द्वारा होता हे। इस वेधशाला की स्थापना से संस्थान की रात्रिकालीन खगोल संबंधी सुविधाओं में वृद्धि की है। यहां वर्ष 2001 से 2 मीटर व्यास का हिमालययी चंद्र दूरदर्शी कार्यरत है। सात इकाइयों वाला एक उत्तुंग गामा किरण दूरदर्शी भी हान्ले में हाल ही में स्थापित किया गया है।