युकी भांबरी

युकी भांबरी (हिन्दी: यूकी भांबरी, जन्म 4 जुलाई 1992) एक भारतीय पेशेवर टेनिस खिलाड़ी है। वह एक पूर्व जूनियर नंबर 1 और 2009 ऑस्ट्रेलियाई ओपन जूनियर चैम्पियनशिप के विजेता है। वे पहले भारतीय हैं जिन्होंने जूनियर ऑस्ट्रेलियन ओपन खिताब जीता और इतिहास में ऐसे चौथे भारतीय इतिहास जिसने किसी भी ग्रैंड स्लैम चैम्पियनशिप खिताब के जूनियर एकल जीता है। उन्होंने भारत की ओर से डेविस कप टूर्नामेंट में भाग लिया है। 2015 में भांबरी ने आस्ट्रेलियाई ओपन के पहले दौर में दो बार की ग्रैंड स्लैम चैम्पियन एंडी मरे के खिलाफ खेला है, लेकिन वह सीधे सेटों में हार गए थे।

उन्होंने छह साल की उम्र से टेनिस खेलना शुरू किया था। उनके पिता का नाम चंदर और मां का नाम इंदु है। वे अपने परिवार में सबसे छोटे हैं। अंकिता भांबरी और साना भांबरी उनकी बहने हैं और प्रेरणा भांबरी और प्रतीक भांबरी, उनके चचेरे भाई-बहन हैं। ये सभी पेशेवर टेनिस खिलाड़ी है। आदित्य सचदेवा उनके टेनिस कोच है। 

भांबरी फरवरी 2009 में दुनिया में संयुक्त रूप से नंबर 1 रैंकिंग पर पहुंचे थे उन्होंने 2009 के जूनियर ऑस्ट्रेलियन ओपन फाइनल में यूनान के अलेक्सान्द्रोस गोर गौदास को हराकर लड़कों का सिंगल्स खिताब जीता। उन्होंने 2008 में भी सभी जूनियर ग्रैंड स्लैम टूर्नामेंट में हिस्सा लिया था

उन्होंने 15 वर्ष के उम्र से ही बहुत सारे फ्यूचर एवं चैलेंजर प्रतियोगिता में भाग लिया लेकिन १६ वर्ष की उम्र होने के बाद उन्होंने आईटीएफ जूनियर प्रतियोगिताओं पर ज्यादातर ध्यान केंद्रित किया है।
एक डेविस कप मुकाबले के दौरान कार्रवाई में युकी भांबरी

ऑरेंज बाउल में अपनी जीत के बाद युकी को सोनी एरिक्सन ओपन के क्वालीफाइंग ड्रॉ में खेलने के लिया वाइल्ड कार्ड प्राप्त हुआ

महिंद्रा हॉलिडेज एंड रिसोर्ट्स इंडिया क्लब महिंद्रा हॉलिडेज (MHRIL), एक लिज़ेर होस्पिटालिटी प्रदाता पांच साल की अवधि के लिए भांबरी का प्रायोजक होगा।

२० मई 2012 को युकी भांबरी ने अपने कैरियर का पहला एटीपी चैलेंजर एकल खिताब, उज़्बेकिस्तान के आमिर वेंट्रुब को सीधे सेटों हराकर जीता। लंदन ओलंपिक 2012 में युकी भांबरी का लिएंडर पेस के साथ खेलने की संभावना थी लेकिन बाद में विष्णु वर्धन की मौका दिया गया

२०१३ में युकी भाम्बरी ने ने चेन्नई ओपन से अपना साल प्रारंभ किया लेकिन पहले ही दौर में रोबिन हास से हारकर बाहर हो गए

२०१४ में भाम्बरी ने ऑस्ट्रेलियाई ओपन के एकल एवं युगल मुकाबलों में हिस्सा लिया। लेकिन क्वालीफाइंग दौर के एकल मुकाबलों पोटिटो स्ट्रास से हारकर वो बहार हो गए

साल की शरुआत में भांबरी का एटीपी रैंकिंग में 315 वां था। उन्होंने 2015 के ऑस्ट्रेलियन ओपन के मुख्य मुकाबलों के लिए क्वालीफाई किया लेकिन पहले ही दौर में ग्रेट ब्रिटेन के एंडी मरे से हार कर बाहर हो गए।

2016 के एयरसेल चेन्नई ओपन में कोहनी की चोट के कारण युकी ने नाम वापस ले लिया। इसके बाद 2016 के ऑस्ट्रेलियन ओपन में हिस्सा लिया और छठी वरीयता प्राप्त थॉमस बर्डिच से पहले ही दौर सीधे सेट से हारकर बाहर हो गए थे। 

