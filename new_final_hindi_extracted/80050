ओपरक्यूलम

ओपरक्यूलम (Operculum) हड्डीदार मछलियों में क्लोम (गिल) के ऊपर स्थित हड्डी का एक ढाप होता है जो क्लोम को सुरक्षित रखता है। अधिकतर मछलियों में ओपरक्यूलम की पिछली धार सिर और धड़ के बीच की विभाजन रेखा भी समझी जाती है।

ओपरक्यूलम की संरचना चार जुड़ी हुई हड्डीयों से होती है: ओपर्कल (opercle), प्रीओपर्कल (preopercle), इंटरोपर्कल (interopercle) और सबोपर्कल (subopercle)। रक्षा के अलावा, ओपरक्यूलम का एक ओर कार्य भी होता है। इसे हिलाकर मछली अपने क्लोम की ओर पानी धकेलती है, जिस से उसमें से ऑक्सीजन प्राप्त हो सके।

