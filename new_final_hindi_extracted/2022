पुंगा सागर

पुंगा सागर () सौर मंडल के शनि ग्रह के सबसे बड़े चन्द्रमा टाइटन के उत्तर ध्रुवीय क्षेत्र में स्थित एक झील है। यह टाइटन पर तीसरी सबसे बड़ी ज्ञात झील है (पहला स्थान क्रैकन सागर और दूसरा स्थान लाइजीया सागर का है)। टाइटन की अन्य झीलों की तरह इसमें भी पानी की जगह मीथेन जैसे हाइड्रोकार्बन द्रवावस्था में भरे हैं। यह उत्तरी ध्रुव के बहुत पास स्थित है और इसका व्यास (डायामीटर) लगभग ३८० किमी है।

'पुंगा' न्यू ज़ीलैंड की आदिवासी माओरी जाति के एक देवता थे जो समुद्र के देवता तांगारोआ () के पुत्र और हाँगर (शार्क), शंकुश (रे) और गिरगिट के जनक माने जाते थे। इस झील का नाम उन्ही पर रखा गया है।

