श्रीपति

श्रीपति (१०१९ - १०६६) भारतीय खगोलज्ञ तथा गणितज्ञ थे। वे ११वीं शताब्दी के भारत के सर्वोत्कृष्ट गणितज्य थे।

श्रीपति के पिता का नाम नागदेव था (कहीं कहीं 'नामदेव' भी मिलता है) तथा उनके दादा का नाम केशव था। खगोलशास्त्र, ज्योतिष तथा गणित में श्रीपति लल्ल के अनुयायी थे। गणित पर किये गये उनके कार्य खगोल में उपयोग को ध्यान में रखकर किये गये थे। उदाहरण के लिये, गोलों का अध्ययन खगोलिकी में उपयोग को दृष्टिगत रखकर ही किया गया था। खगोलिकी से सम्बन्धित उनके कार्य, उनके ज्योतिष (astrology) के कार्यों को आधार प्रदान करने के लिये किये गये थे। 






