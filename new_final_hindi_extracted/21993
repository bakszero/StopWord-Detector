कर्नाटक एक्स्प्रेस

कर्नाटक एक्सप्रेस एक दैनिक सुपरफास्ट ट्रेन है जो भारत की राजधानी नई दिल्ली और कर्नाटक की राजधानी बंगलौर सिटी के बीच चलती है। यह सर्वाधिक वांछित गाड़ियों में से एक है जो दक्षिण भारत को नई दिल्ली से जोडती है। यह भारत में सबसे नियमित रूप चलने वाली एवं समय से अपने गंतव्य पहुँचने वाली ट्रेनों में से एक हैं।

प्रारंभिक वर्षों में यह ट्रेन सप्ताह में २ दिन चला करती थी लेकिन बाद के वर्षों में यह हफ्ते में ३ बार चलने लगी। कर्नाटक एक्सप्रेस और केरल एक्सप्रेस दोनों साथ में जोलार्पेत्तई तक साथ चलती थी एवं यह केके के नाम से लोकप्रिय थी। यह भोपाल, नागपुर, विजयवाड़ा और जोलरपत्ती से चला करती थी। सप्ताह के शेष दो दिनों में, यह आंध्र प्रदेश एक्सप्रेस के साथ मिल कर चलती थी। 1987 में केरल एक्सप्रेस को कर्नाटक एक्सप्रेस से अलग कर दिया गया। इसके बाद से कर्नाटक एक्सप्रेस गुंतकल, सिकंदराबाद के मार्ग से जाने लगीं। बाद में यह वाडी, दौंड, मनमाड, भुसावल, इटारसी और भोपालसे जाने लगी जो अभी इसका वर्तमान मार्ग है।

बंगलौर सिटी - नई दिल्ली (अप) ट्रेन के लिए 12627 ट्रेन नंबर आवंटित हैं और 12628 इस ट्रेन का वापसी रूट का नंबर है। इस ट्रेन का नाम 'कर्नाटक' इस लिए रखा गया है क्योंकि यह कर्नाटक की राजधानी को नई दिल्ली से जोड़ता है। इसका यह नामकरण केरल एक्सप्रेस, तमिलनाडु एक्सप्रेस, आंध्र प्रदेश एक्सप्रेस और गोवा एक्सप्रेस के तर्ज पर ही है। 
रूट 
१२६२७ कर्नाटका - नई दिल्ली एक्सप्रेस शाम के १९.२० मिनट पर चलती है एवं तीसरे दिन सुबह के १०.३० बजे नई दिल्ली स्टेशन पहुँचती हैं।

इसके विपरीत नई दिल्ली- कर्नाटका एक्सप्रेस रात के २१.१५ बजे नई दिल्ली से खुलती है एवं तीसरे दिन दोपहर १३.४० मिनट पर बेंगलुरु स्टेशन पहुँचती है
