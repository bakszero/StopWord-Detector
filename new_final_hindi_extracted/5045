मेक्सिको के राजनैतिक विभाग

मेक्सिको, जिसका औपचारिक नाम "संयुक्त राज्य मेक्सिको" (स्पेनी: Estados Unidos Mexicanos, एस्तादोस उनिदोस मेहिकानोस) है, प्रशासनिक नज़रिए से एक संघीय गणतंत्र है। इसके ३२ संघीय विभाग (entidades federativas, एन्तिदादेस फ़ेदेरातीवास) हैं, जिनमें ३१ राज्य और १ संघीय ज़िला शामिल हैं। मेक्सिको के सन् १९१७ के संविधान के तहत संघ का हर राज्य मुक्त और स्वाधीन है। हर राज्य की अपनी संसद और अपना संविधान है। संघीय ज़िले का दर्जा इस से कुछ कम है: उसे केवल सीमित स्वशासन दिया गया है और वह मेक्सिको की राजधानी "मेक्सिको शहर" (Ciudad de México, सियुदाद दे मेहिको) का क्षेत्र है।

