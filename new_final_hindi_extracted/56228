हिम तीतर

हिम तीतर () ("lerwa lerwa") फ़ीज़ैन्ट कुल का प्राणी है जो हिमालय के ऊँचे इलाकों में भरपूर पाया जाता है। यह पाकिस्तान, भारत, नेपाल और चीन में पाया जाता। अपनी प्रजाति का यह इकलौता पक्षी जीवित है। यह वृक्ष रेखा से ऊपर अल्पाइन चारागाह और खुले पहाड़ों की ढलानों में पाये जाते हैं लेकिन हिमालय के बर्फ़मुर्ग के विपरीत यह पथरीले इलाकों में नहीं पाये जाते हैं और उसकी भांति इतने सावधान भी नहीं होते हैं।
नर और मादा समान दिखते हैं लेकिन नर के एड़ी के पास एक नाख़ून-नुमा उभार होता है। इनकी लंबाई ३८ से ४० से.मी. तक होती है। मादा का वज़न लगभग ४५० से ५८० ग्राम होता है जबकि नर का लगभग ५५० से ७०० ग्राम तक होता है। इसके चूज़े लाल मनाल के चूज़ों की तरह होते हैं।
