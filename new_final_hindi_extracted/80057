प्रीजा श्रीधरन

प्रीजा श्रीधरन (जन्म १३ मार्च, १९८२ में मुल्लाक्कानम,इडुक्की केरल) एक भारतीय लंबी दूरी की धावक हैं । 

उन्होंने गुआंगज़ौ एशियाई खेलों में १०,००० मीटर की दूरी में स्वर्ण पदक और ५००० मीटर की दौड़ में रजत पदक जीता। वह ५०००  और १०,०००  मीटर की दूरी में भारतीय राष्ट्रीय रिकॉर्ड रखती हैं।

२००६ के एशियाई खेलों में उन्होंने ५००० और १०,००० मीटर की दूरी तय करने में ५वां स्थान प्राप्त किया। अम्मान में हुए २००७  के एशियाई चैंपियनशिप में उन्होंने १०,००० मीटर की दूरी में रजत पदक जीता। उन्हें जून २००८ के बीजिंग ओलंपिक में खेलने का मौका-बी क्वालीफाइंग मार्क प्राप्त करने के बाद मिला और फिर उन्होंने ओलंपिक में १०,००० मीटर की दूरी २५वें स्थान पर समाप्त की। 

उनका व्यक्तिगत सर्वश्रेष्ठ गुआंगज़ौ एशियाई खेलों में १०,००० मीटर की दूरी के लिए ३१:५०:२८ मिनट है। यह वर्तमान भारतीय राष्ट्रीय रिकॉर्ड है। 

प्रीजा को वर्ष २०१० के मनोरमा न्यूज़मेकर के रूप में चयनित किया गया था। उनका चयन ऑनलाइन एसएमएस से मतदान द्वारा हुआ था। प्रीजा के साथ अन्य प्रतिभागी थे,बुकर पुरस्कार विजेता अरुंधति रॉय, न्झानपीड़म मलयालम कवि ओ.ऍन.वीकुरुप और प्रसिद्ध राजनीतिज्ञ एवं वित्तीय मंत्री के. एम. मणि।  

उन्होंने २०११ में <nowiki>एथलेटिक्स</nowiki> के लिए अर्जुन पुरस्कार प्राप्त किया।

प्रीजा का जन्म श्रीधरन और रमानी के यहाँ इडुक्की में हुआ। उनका एक बड़ा भाई है जिसका नाम प्रदीप है और एक बड़ी बहन है जिसका नाम प्रीती है।  प्रीजा का विवाह डॉ दीपक गोपीनाथ से ११ नवंबर २०१२ में पालक्कड में हुआ। प्रीजा अब <nowiki>अधीक्षक रेलवे डिवीजन</nowiki>, पालक्कड में काम कर रहीं हैं।
