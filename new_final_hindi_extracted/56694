बोल बच्चन

बोल बच्चन एक भारतीय बॉलीवुड फ़िल्म है। जिसका निर्देशन रोहित शेट्टी ने किया है। इस फ़िल्म का निर्माण अजय देवगन और ढीलिन मेहता ने किया है। इस फ़िल्म में मुख्य किरदार में अजय देवगन, अभिषेक बच्चन, प्राची देसाई, असिन और कृष्णा अभिषेक हैं। इस फ़िल्म के गाने में शुरुआत में अमिताभ बच्चन की विशेष उपस्थिती हैं।

अब्बास अली (अभिषेक बच्चन) अपनी बहन सानिया (असिन) के साथ चाँदनी चोक में रहता था। लेकिन उसकी नौकरी चले जाने के कारण उसे उस जगह को छोड़ कर गाँव जाना पड़ा। जहाँ उसे पृध्वी राज रघुवंशी के यहाँ नौकरी मिल जाती है। लेकिन वह अपना नाम उसे अभिषेक बताता है। इसी के साथ वह अनेकों झूठ बोलता रहता है जिसमें (कृष्णा अभिषेक) उसकी सहायता करता है। पृथ्वी को सानिया से प्यार हो जाता है। साथ ही राधिका (प्राची देसाई) जो पृथ्वी की बहन है, उसे और अब्बास दोनों को प्यार हो जाता है। अंत में जब पृथ्वी को यह पता लगता है की उसे सभी झूठ बोल रहे हैं तो वह क्रोधित हो जाता है और बाकी सभी वहाँ से भाग जाते हैं। लेकिन अंत में सब ठीक हो जाता है और पृध्वी भी उन सभी की बात मान लेता है।

