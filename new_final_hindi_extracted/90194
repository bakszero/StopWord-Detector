ताबो

ताबो हिमाचल प्रदेश के लाहौल स्‍पीति जिला में स्थित एक छोटा सा शहर है। यह शहर स्‍पीति नदी के तट पर बसा हुआ है। ता‍बो समुद्र तल से 3050 मीटर की ऊंचाई पर रेककौंग पियो तथा काजा सड़क के बीच स्थित है। यह शहर एक प्रसिद्ध बौद्ध मठ ताबो गोम्‍पा के चारो तरफ बसा हुआ है। यह मठ हिमालय क्षेत्र का दूसरा सबसे महत्‍वपूर्ण मठ माना जाता है। स्‍थानीय लोगों के अनुसार इस मठ का निर्माण 996 ई. में हुआ था।

ताबो कस्बा में स्थित है। यह गांव अन्य सूत्रों के अनुसार ३०५० या ३२८० मी. की ऊंचाई पर स्थित है।

इस गोम्‍पा की स्‍थापना रिंगचेन जैंगपो ने 996 ई. में की थी। जैंगपो एक प्रसिद्ध विद्धान थे। इस मठ की स्‍थापना स्‍पीती के पूर्वी क्षेत्र में एक शिक्षा केंद्र के रूप में की गई थी। वह इस गोम्‍पा को एक उच्‍चतर अध्‍ययन के केंद्र के रूप में विकसित करना चाहते थे। इस गोम्‍पा में पेंटिग्‍स तथा धर्मग्रंथों का विशाल संग्रह है। इस गोम्‍पा की दीवारों पर सुंदर चित्र बने हुए हैं। ये चित्र अजंता गुफा की चित्रों की याद दिलाता हैं। तुस्‍लांग यहां का मुख्‍य मठ है। इस गोम्‍पा में 60 धार्मिक शिक्षक रहते हैं। इस गोम्‍पा का निर्माण ईट और मिट्टी से किया गया है। यहां कश्‍मीरी शैली में बनी हुए भगवान बुद्ध की एक मूर्त्ति स्‍थापित है। 1996 ई. में इस गोम्‍पा ने अपने स्‍थापना के 1000 वर्ष पूरे किए। दलाई लामा यहां हर वर्ष जुलाई और अगस्‍त महीने में होने वाले कालचक्र प्रवर्तन समारोह का शुभारंभ करते हैं।

ताबो गोम्‍पा के सामने ही प्रकृति निर्मित गुफा है। इन गुफाओं में अब सिर्फ एक ही गुफा 'फो गोम्‍पा' सुरक्षित अवस्‍था में है। बाकी गुफाओं के संरक्षण के लिए भारतीय पुरातत्‍व सर्वेक्षण विभाग प्रयत्‍नशील है। इन गुफाओं की दीवारों पर चित्र भी बने हुए हैं। कुछ चित्र अभी भी सुरक्षित अवस्‍था में हैं। इन चित्रों में कुछ पशुओं के चित्र भी हैं। इन पशुओं में जंगली बकरा तथा तेंदुआ शामिल है। 

यहां प्रशासनिक भवन तथा कुछ बौद्व मठ हैं। नजदीक ही अनुमंडल अधिकारी का कार्यालय है। इसी कार्यालय से विदेशियों को लाहौल-स्‍पीति के अंदरुनी भागों में जाने की अनुमति मिलती है। यहां ठहरने के लिए कुछ होटल भी है। काजा से ही हिक्किम तथा कौमिक गांव जाने का रास्‍ता है।

(65 किलोमीटर) 
काजा से एक रास्‍ता उत्तर-पूर्व दिशा में किब्‍‍बर को जाता है। यह समुद्र तल से 13796 फीट की ऊंचाई पर स्थित है। यहां स्‍कूल, डाकघर तथा रेस्‍ट हाउस है। यहां प्रत्‍येक वर्ष जुलाई महीने में 'लदारचा मेला' लगता है। इस मेले में भाग लेने के लिए दूर-दूर से बौद्ध धर्म के मानने वाले लोग आते हैं। 

(54 किलोमीटर) 
यह काजा से 14 किलोमीटर की दूरी पर है। इस मठ की स्‍थापना 13वीं शताब्‍दी में हुई थी। यह स्‍पीती क्षेत्र का सबसे बड़ा मठ है। यह मठ दूर से लेह में स्थित थिकसे मठ जैसा लगता है। यह मठ समुद्र तल से 13504 फीट की ऊंचाई पर एक शंक्‍वाकार चट्टान पर निर्मित है। स्‍थानीय लोगों का मानना है कि इसे रिंगछेन संगपो ने बनवाया था। यह मठ महायान बौद्ध के जेलूपा संप्रदाय से संबंधित है। इस मठ पर 19वीं शताब्‍दी में सिखों तथा डोगरा राजाओं ने आक्रमण भी किया था। इसके अलावा यह 1975 ई. में आए भूकम्‍प में भी सुरक्षित रहा। इस मठ में कुछ प्राचीन हस्‍तलिपियों तथा थंगकस का संग्रह है। इसके अलावा यहां कुछ हथियार भी रखे हुए हैं। यहां प्रत्‍येक वर्ष जून-जुलाई महीने में 'चाम उत्‍सव' मनाया जाता है। 

धनकर कभी स्‍पीती की राजधानी थी। आज यह एक छोटा सा गांव है। यहां 16 वीं शता‍ब्‍दी में धनकर गोम्‍पा की स्‍थापना हुई थी। यह गोम्‍पा समुद्र तल से 12763 फीट की ऊंचाई पर स्थित है। इस गोम्‍पा का कभी जेल के रूप में उपयोग किया गया था। वर्तमान में यह 150 लामाओं का निवास स्‍थान है। इस गोम्‍पा में बौद्ध धर्म के भूतिया सम्‍प्रदाय का धर्मग्रंथ रखा हुआ है। यहां ध्‍यानमग्‍न बुद्ध की एक मूर्त्ति भी है। यह गोम्‍पा सिचलिंग सड़क से 2 घण्‍टे की खड़ी चढ़ाई पर स्थित है।

इसे 'वर्फीले तेंदुओं तथा जंगली बकरों' की धरती कहा जाता है। यह दक्षिणी धनकर में स्थित है। यह पार्क 675 वर्ग किलोमीटर क्षेत्र में फैला हुआ है। इस पार्क के समीप 600 वर्ष पुराना कुंगरी गोम्‍पा है। यह गोम्‍पा बौद्ध धर्म के नियिगम्‍पा सम्‍प्रदाय से संबंधित है। यहां काजा से बस द्वारा जाया जा सकता है।

यहां अधिकतर रेस्‍टोरेंटो में उत्तर भारतीय भोजन दाल-चावल-रोटी-सब्‍जी मिलता है। इसके अलावा यहां तुकापा मोमो भी परोसा जाता है। काजा में स्थित शाक्‍या रेस्‍टोरेंट में स्‍पीती का स्‍थानीय भोजन मिलता है। लायूल कैफे में प्रसिद्ध कीयू परोसा जाता है। ताबो में खाने के लिए मिलेनियम मोनेस्‍ट्री रेस्‍टोरेंट तथा तेंजिन रेस्‍टोरेंट अच्‍छा है। यहां उत्तर भारतीय तथा स्‍थानीय भोजन दोनों मिलता है। 

जुब्‍बारहट्टी (शिमला) यहां का सबसे नजदीकी हवाई अड्डा है।
कालका यहां का सबसे नजदीकी रेलवे स्‍टेशन है। यहां से बस या टैक्‍सी द्वारा ताबो जाया जा सकता है। 
यह राष्‍ट्रीय राजमार्ग संख्‍या 22 पर स्थित है। शिमला से ताबो जाने के लिए हिंदूस्‍तान-तिब्‍बत रोड द्वारा जाया जा सकता है।।

Deepak Sanan & Dhanu Swadi. 2002. "Exploring Kinnaur & Spiti in the Trans-Himalaya". 2nd edition. Indus Publishing Co., New Delhi. ISBN 81-7387-131-0, pp. 147–153

