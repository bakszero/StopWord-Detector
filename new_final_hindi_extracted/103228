राष्ट्रीय प्रौद्योगिकी संस्थान, हमीरपुर

राष्ट्रीय तकनीकी संस्थान, हमीरपुर (NIT Hamirpur) की स्थापना, १९८५ में की गई थी और २६ जून २००२ को इसे राष्‍ट्रीय प्रौद्योगिकी संस्थान का दर्जा प्रदान किया गया। 
बुनियादी सुविधाओं को उपलब्ध करवाने के लिहाज से विश्व बैंक द्वारा इस कालेज को सबसे अच्छी एनआईटी का दर्जा प्रदान किया जा चुका है। नेशनल इंस्टीच्यूट ऑफ टेक्नोलाजी, हमीरपुर इंजीनियरिंग, सैद्धांतिक विज्ञान के कार्यक्रमों के साथ व्यवहारिक विज्ञान के पाठ्यक्रमों का संचालन करता है। एनआईटी में अंडर ग्रेजुएट छात्रों को दाखिला भारतीय इंजीनियरिंग प्रवेश परीक्षा द्वारा प्राप्त होता है। छात्रों को बैचलर ऑफ टेक्नोलाजी (बीटेक) की डिग्री आठ समेस्टर उत्तीर्ण करने के बाद प्राप्त होती है। स्नातकोत्तर कार्यक्रम (एमटेक) डिग्री 2005 से प्रारंभ हुई,2009 बिजनेस एडमिनिस्ट्रेशन (एमबीए) डिग्री शुरू हुई। एनआईटी बेहतरीन एजुकेशनल इंफ्रास्ट्रक्चर के लिए पूरे भारत में जाना जाता है। शांत परिवेश में स्थित इसका कैम्पस उच्च शिक्षा प्राप्त कर रहे विद्यार्थिंयों के लिए बेहतरीन भौगोलिक माहौल उपलब्ध करवाता है। संस्थान में पुस्तकालय की अलग से 1986 में स्थापना की गई। इस पुस्तकालय में लगभग सौ विद्यार्थियों की एक साथ बैठने की सुव्यवस्था है। एनआईटी हमीरपुर इनडोर और आउटडोर खेलों के लिए खेल सुविधाएं प्रदान करता है। खेल सुविधाओं के अतिरिक्त कालेज छात्रों को समय-समय पर ऐतिहासिक भ्रमण या एजुकेशनल टूर के लिए बाहर भी ले जाता है। तकनीकी शिक्षा के लिहाज से इसे हिमाचल का सर्वश्रेष्ठ संस्थान माना जा सकता है।

इस संस्थान में छह विभाग हैं। यह संस्थान सिविल इंजीनियरी, विद्युत इंजीनियरी, इलैक्ट्रॉनिकी तथा संचार इंजीनियरी, कम्प्यूटर विज्ञान तथा अभियांत्रिकी इंजीनियरी जैसे विषयों में अवर स्नातक पाठयक्रमों का संचालन करता है। इस संस्थान ने वर्ष २०००-०१ से बी. आर्क. पाठयक्रम प्रारंभ किया है। यह संस्थान पांच विषयों में स्नातकोत्तर पाठयक्रम और सभी विभागों में पी.एच-डी. पाठयक्रम संचालित करता है। इसमें चार पुरूष छात्रावास एवं एक महिला छात्रावास मौजूद है। इस संस्थान में एक सुसज्जित पुस्तकालय है।

गणित

भौतिकी

वास्तुकला

रसायनशास्त्र

जानपद अभियांत्रिकी

संगणक विज्ञान एवं अभियांत्रिकी

इलेक्ट्रॉनिक्स एवं संचार अभियांत्रिकी

प्रबंधन एवं सामाजिक विज्ञान

यांत्रिक अभियांत्रिकी

विद्युत अभियांत्रिकी 


एम.बी.ए.

छात्रवृत्ति
पंजीकरण केंद्र
विनियम
