संयुक्त राज्य अमेरिका में हिन्दू धर्म

संयुक्त राज्य अमेरिका में हिन्दू धर्म एक अल्पसंख्यक धर्म है और संराअमेरिका में हिन्दुओं की कुल जनसंख्या मात्र ०.५% है। अमेरिका में अधिकान्श हिन्दू भारतीय उपमहाद्वीप मूल के हैं।

एआरआईएस के २००१ के एक शोध के अनुसार अमेरिका में हिन्दू धर्म के लगभग ११ लाख अनुयाई हैं जो जनसंख्या का लगभग ०.४% हैं। संयुक्त राज्य अन्तर्राष्ट्रीय धार्मिक स्वतन्त्रता विभाग का २००४ का एक प्रतिवेदन इस संख्या को १४,७८,६७० (०.५%) के आसपास बताता है।

स्वामी विवेकानन्द ने वर्ष १८९३ में विश्व धम सन्सद को सम्बोधित किया था। उन्होंने अमेरिका में दो वर्ष बिताए और अनेक स्थानों पर जैसे शिकागो, डैट्राइट, बॉस्टन और न्यूयॉर्क इत्यादि में व्याख्यान दिए थे। वर्ष १९०२ में स्वामी रामतीर्थ दो वर्षों तक अमेरिका जाते रहे और वेदान दर्शन पर व्याख्यान दिए। १९२० में परमहन्स योगानन्द बॉस्टन में आयोजित अन्तर्राष्ट्रीय धार्मिक उदारवादी कांग्रेस में भारत का प्रतिनिधिमण्डल था।
