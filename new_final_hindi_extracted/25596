वृहत त्वरित यातायात प्रणाली (चेन्नई)

वृहत त्वरित परिवहन प्रणाली (एम.आर.टी.एस) चेन्नई शहर में बनी एक उत्थित रेल लाइन है, जो चेन्नई उपनगरीय रेलवे के अंतर्गत आती है। वर्तमान में यह लाइन चेन्नई बीच से वेलाचेरी तक बनी है। इसकी पूरी लंबाई २५ किलोमीटर है और इसमें १७ स्टेशन आते हैं। चेन्नई की शेष उपनगरीय रेलवे की भांति ही इसे भी दक्षिण रेलवे ही संचालित करता है।

इस परियोजना के तीन चरण हैं, जिसमें से प्रथम और द्वितीय चरण पूर्ण हो चुके हैं। द्वितीय चरण का विस्तार और तृतीय चरण प्रगति पर है।

स्रोत:सी.एम.डी.ए

गलियारा १: चेन्नई बीच — सेंट थॉमस माउंट [२७ कि.मी.]
गलियारा २: तिरुवन्मियूर — मामल्लपुरम

एम.आर.टी.एस गलियारे को तिरुवन्मियूर से मामल्लपुरम तक विस्तार करने की योजना बनायी गयी है।


