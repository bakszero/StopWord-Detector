नाभिकीय ईंधन सम्मिश्र

नाभिकीय ईंधन सम्मिश्र (नाईंस) भारत सरकार, परमाणु ऊर्जा विभाग की बड़ी औद्योगिक स्थापना है जो भारत में प्रचालित सभी परमाणु ऊर्जा रिएक्टरों के लिए नाभिकीय ईंधन बण्डल और रिएक्टर कोर घटकों की आपूर्ति के लिए उत्तरदायी है। इसकी स्थापना वर्ष 1971 में की गई थी। इसका मुख्यालय हैदराबाद में है। यह यह एक अनुपम सुविधा है जहाँ एक ही छत के नीचे कच्चे पदार्थ से प्रारंभ करके यूरेनियम ईंधन, ज़र्केलॉय के बने आवरण और रिएक्टर कोर के विभिन्न घटक निर्मित किये जाते हैं।

