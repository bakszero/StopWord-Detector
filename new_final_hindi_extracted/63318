राजा मेहदी अली ख़ान

राजा मेहदी अली ख़ान (1928-1966, ) एक भारतीय कवि, लेखक और गीतकार थे। 

मेहदी अली खान का जन्म अविभाजित भारत के झेलम में हुआ था। बचपन में ही उन्होंने अपने पिता को खो दिया था और कुछ दिनों के बाद अपनी माँ हेबे साहिबा को भी। अल्लामा सर मुहम्मद इकबाल ने हेबे साहिबा को एक अग्रणी उर्दू शायरा के रूप में शुमार किया है। राजा मेहदी को पहली बार एस मुखर्जी ने १९४६ में बनी अपनी फिल्म दो भाई में गीत लिखने का मौका दिया। इस फिल्म के दो गाने क्रमश: 'मेरा सुंदर सपना' 'और' 'याद करोगे' सर्वाधिक हिट हुए। 1947 में हुए सांप्रदायिक दंगों के बावजूद, राजा मेहदी और उनकी पत्नी ताहिरा ने नवगठित पाकिस्तान की ओर पलायन न करते हुए भारत में रहने का फैसला किया। 1948 में दिलीप कुमार और कामिनी कौशल अभिनीत फिल्म शहीद में लिखे उनके देशभक्ति गीतों क्रमश: "वतन की राह में" और "तोड़ो-तोड़ो बच्चे" की खूब धूम रही। 29 जुलाई 1966 को उनका निधन हो गया। 

