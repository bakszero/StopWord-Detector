ओशाना प्रदेश

ओशाना () दक्षिणी अफ़्रीका में स्थित नामीबिया देश के १३ प्रदेशों में से एक है। इसकी राजधानी ओशाकाती () है।

ओशाना प्रदेश का नाम इस प्रदेश में स्थित उन कम गहराई वाले स्थलाकृतियों पर पड़ा है जिन्हें स्थानीय भाषा में 'ओशाना' कहा जाता है। बारिशों में इनमें पानी भरने से यह झीलों का रूप ले लेती हैं और स्थानीय कृषि में सिंचाई के लिये बहुत महत्व रखती हैं। इनमें कुछ छोटी मछलियाँ भी पनपती हैं जो प्रदेश के निवासियों की ख़ुराक में एक महत्वपूर्ण प्रोटीन का स्रोत हैं। यहाँ की मुख्य फ़सल बजड़ी है, जिसे यहाँ 'ओमाहांगू' कहते हैं। प्रदेश के उत्तरी भाग में आबादी का घनत्व दक्षिण की तुलना में ज़्यादा है।

