मेक्सिकन पेसो

मेक्सिकन पेसो (चिह्न: $; कोड: MXN) मेक्सिको का मुद्रा है। आधुनिक पेसो और डॉलर मुद्राओं का मूल 15 वीं–19 वीं सदी के स्पेनी डॉलर में है, और ज़्यादातर अब भी "$" चिह्न का प्रयोग करते हैं।  मेक्सिकन पेसो 8वाँ सबसे अधिक कारोबारित मुद्रा है, और  महाअमेरिका में तीसरे स्थान पर है (अमेरिकी डॉलर और कनाडाई डॉलर के बाद), लैटिन अमेरिका का सर्वप्रथम। 

इसका वर्तमान आईएसओ 4217 कोड है "MXN"; 1993 के पुनर्मूल्यांकन (नीचे देखें) से पहले कोड था "MXP"। पेसो को 100 सेंट  विभाजित किया जाता है, जिसका चिह्न "¢" है। 27 मई, 2016 में पेसो की विनिमय दर था $20.55 प्रति यूरो और $18.49 प्रति अमेरिकी डॉलर। 

यह नाम मूल रूप से इस्तेमाल होता था "पेसोस ओरो " (सोने के वजन) या "पेसोस प्लाता " (चाँदी के वजन) के संदर्भ में। स्पेनी शब्द पेसो का शाब्दिक अंग्रेजी अनुवाद है वज़न। 

पेसो असल में मेक्सिको में स्पेन द्वारा जारी की गई आठ रेअल के सिक्कों का नाम था। ये तथाकथित स्पेनी डॉलर या आठ के टुकड़े अमेरिका और एशिया में बहुत प्रचलित थे, जब स्पेनिश साम्राज्य अपने शिखर पर था, और 19वीं सदी के शुरुआत तक (यहाँ तक कि संयुक्त राज्य अमेरिका में 1857 के कॉइनज एक्ट से पहले स्पेनी डॉलर को स्वीकारा जाता था।)।

1863 में, सिक्को की पहली शृंखला को "सेंटावो" में मुद्रित किया गया, जो एक पेसो के 100वें भाग थे। इसके बाद 1866 में एक पेसो का सिक्का जारी किया गया। 1897 तक रेअलों में सिक्कों का मुद्रण चलता रहा। 1905 में, पेसो में सोने की मात्रा 49.3% से कम कर दी गई, लेकिन चाँदी की मात्रा उतनी ही बनी रही। हालांकि, 1918 से चाँदी के सिक्कों का वज़न और बारीकी घटता रहा और 1977 में चाँदी के 100-पेसो के सिक्कों को अंतिम बार ढाला गया।

20वीं सदी के दौरान मेक्सिकन पेसो लैटिन अमेरिका के सबसे स्थायी मुद्राओं में से एक था, क्योंकि मेक्सिको के अर्थव्यवस्था को तेज़ मुद्रास्फीति से नहीं गुज़रना पड़ा था। लेकिन 1970 के दशक के तेल संकट के बाद, मेक्सिको 1982 में बाह्य ऋण को लौटने में नाकाम हो गया , परिणामस्वरूप देश को मुद्रास्फीति और अवमूल्यन से कई वर्षों तक सामना करना पड़ा, जब तक सरकारी आर्थिक रणनीति जिसे "स्थिरता और आर्थिक विकास संधि" "(Pacto de estabilidad y crecimiento económico, PECE)" कहा जाता है, को अपनाया गया राष्ट्रपति कार्लोस सेलिनास के द्वारा। 1 जनवरी, 1993 को मेक्सिको के बैंक ने एक नई मुद्रा की शुरुआत की , "नुएवो पेसो" ("नई पेसो", या MXN) जिसका चिह्न था "N$"। यह नई पेसो, या N$1.00 पुराने 1000 पेसो के बराबर था। 

1 जनवरी, 1996 को "नुएवो  "को हटा दिया गया – नोट और सीक्के 1993 के शृंखला के जैसे ही थे, सिर्फ़ उनमें नुएवो शब्द नहीं था।लेकिन आईएसओ 4217 कोड अपरिवर्तित रही  MXN के रूप में। 

मेक्सिको के अर्थव्यवस्था के स्थिरता के कारण मेक्सिकन पेसो दुनिया के 15 सबसे ज़्यादा कारोबारित मुद्राओं में से एक है। 1990 के दशक से 1 अमेरिकी डॉलर 9-15 पेसो के बराबर है। 

के या मेक्सिकन पेसो का संयुक्त राज्य अमेरिका में बहुत इस्तेमाल होता था। 6 जुलाई, 1785 के आदेश से अमेरिकी डॉलर और स्पेनी डॉलर का मूल्य लगभग एक समान था, और दोनों का मूल्य चाँदी के वज़न पर आधारित था।
पहली अमेरिकी डॉलर के सिक्के 2 अप्रैल 1792 तक जारी नहीं किए गए थे, और पेसो का आधिकारिक तौर पर 21 फरवरी 1857 तक इस्तेमाल और स्वीकार किया जाता था। कनाडा में यह 1854 तक क़ानूनी मुद्रा रही। मेक्सिकन पेसो  स्ट्रेट्स डॉलर (अब सिंगापुर/ब्रूने डॉलर), हांगकांग डॉलर, जापानी येन और चीनी युआन के लिए एक आदर्श थी।  चीनी युआन शब्द का उपयोग 19वीं और 20वीं सदी में इस्तेमाल होने वाले स्पेनी डॉलर, मैक्सिकन पेसो और अन्य 8 रेअल के चाँदी के सिक्के के लिए होता था। पेसो का उपयोग 19वीं सदी में सियाम में कुछ देर के लिए हुआ था, जब सरकारी टकसाल विदेशी व्यापारियों के अचानक बढ़ोतरी को संभाल नहीं पाए, और 3 पेसो = 1 थाई बाट के दर पर बदला जाता था। 

अमेरिका के कुछ सीमावर्ती क्षेत्रों में प्रतिष्ठानों में पेसो को स्वीकारा जाता है। 2007 में दक्षिण-पश्चिमी अमेरिका के पिज़्ज़ा पैट्रन नामक एक पिज्जा रेरेस्तरां ने पेसो को स्वीकारना शुरू किया जो विवाद का विषय बन गई। अमेरिका, ग्वाटेमाला और बेलीज़ के सीमा के पास के इलाकों के अलावा मेक्सिको के बाहर आम तौर पर पेसो को स्वीकार नहीं किया जाता। 
