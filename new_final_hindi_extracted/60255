शिवली

शिवली भारत के उत्तरप्रदेश राज्य के कानपुर देहात जिले में नगर पंचायत है जिसका गठन वर्ष २००५ में हुआ था।एक बंजारे को जंगल में सफाई करते समय एक शिव मूर्ति मिली। इसी शिव के नाम पर इस आवादी का नाम शिवली पड़ा। 

यह नगर कानपुर से पश्चिम दिशा में ३५ किलोमीटर दूर कानपुर -बेला रोड पर स्थित है। उत्तर में यह नगर शिवराजपुर से और दक्षिण में रूरा नगर से जुड़ा हुआ है। 

यह नगर कानपुर शहर से रोड द्वारा जुड़ा हुआ है। दक्षिण दिशा में रोड द्वारा कानपूर देहात जिले के प्रमुख रेलवे स्टेशन रूरा (२२ किलोमीटर ) से जुड़ा हुआ है जहाँ से फ़ास्ट और सुपर फ़ास्ट रेल गाड़ियां उपलब्ध हैं। पश्चिम में रोड द्वार रसूलाबाद नगर तथा उत्तर में शिवराजपुर में जी टी रोड से जुड़ा है।



