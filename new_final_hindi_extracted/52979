दारा द्वितीय

दारा द्वितीय (ई.पू. ४२४-४०४) ई.पू. ४२४ में पारसी सम्राट् जर्क्रसीस द्वितीय को उसके भाई सॉगडियानस (Sogdianus) ने मार डाला। लेकिन सौगडियानस भी अपने भाई ओकस (Ochus) द्वारा मार डाला गया। ओकस डेरियस द्वितीय या दारा द्वितीय के नाम से गद्दी पर बैठा। उसे डेरियस नोथस भी कहते हैं। नोथस (Nothus) का अर्थ 'वर्णसंकर' है। उसकी माता रखेल थी। डेरियस द्वितीय अयोग्य और निकम्मा शासक हुआ। उसके समय से ईरान की सामरिक शक्ति क्षीण होने लगी और पारसीक दरबार का प्रभाव और शान घटती चली गई।

