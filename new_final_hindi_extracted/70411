बाळासाहेब गंगाधर खेर

बाळासाहेब गंगाधर खेर (२४ अगस्त १८८८ - ८ मार्च १९५७) बॉम्बे राज्य के पहले मुख्यमन्त्री थे जिसमें तब वर्तमान के महाराष्ट्र और गुजरात राज्य शामिल थे। १९५४ में उन्हें भारत सरकार द्वारा पद्म विभूषण से सम्मानित किया गया।

खेर का जन्म २४ अगस्त १८८८ को महाराष्ट्र के एक ब्राह्मण सर्व साधारण परिवार में हुआ। उनके दादाजी डाकघर चलाते थे। खेर एक वकील थे और मणिलाल नानावती के साथ उन्होंने मणिलाल खेर एंड कंपनी की स्थापना की जो ७ जून १९१८ से कार्यरत थी।

१९२२ में खेर ने सक्रिया राजनीति में भाग लेना चालू किया। वे स्वराज पार्टी के बम्बई शाखा के सचिव नियुक्त हुए। सविनय अवज्ञा आंदोलन और भारत छोड़ो आन्दोलन के दौरान वे कई बार कारागार में भी गए। १५ अगस्त १९४७ से २१ अप्रैल १९५२ तक वे बॉम्बे राज्य के पहले मुख्यमन्त्री थे। 

१९५४ में जब पहली बार पद्म विभूषण पुरस्कार प्रदान किये गए, खेर पुरस्कार विजेताओं में एक थे और साथ में थे सत्येन्द्रनाथ बोस, नन्दलाल बोस, ज़ाकिर हुसैन, वी के कृष्ण मेनन, और भूटान के राजा जिग्मे दोरजी वांगचुक। 

८ मार्च १९५७ को पुणे में दिल का दौरे से अस्पताल में उनकी मृत्यु होअ गई। पत्रकार और लेखक माधव विट्ठल कामत ने १९८९ में खेर पर किताब लिखी "बी॰ जी॰ खेर, द जेंटलमैन प्रीमियर" जिसे भारतीय विद्या भवन ने प्रकाशित किया हैं।
