नागराकाटा

नागराकाटा पश्चिम बंगाल के जलपाइगुड़ी जिला के अन्तर्गत मालबाजार सबडिविजन के अन्दर एक विकासखंड (ब्लाक) है।

भारत की स्वतंत्रता से पूर्व नागराकाटा एक छोटी सी जगह थी किन्तु यहाँ १४ चाय के बागान थे। नागराकाटा रेलवे स्टेशन पूरे विश्व में सीटीसी चाय भेजने का मुख्य माध्यम था। 

यहाँ ब्रिटिश काल से ही चाय अनुसंधान संघ स्थापित है। रेलवे स्टेशन के पास ही १४ चाय बगानों के लिये एक बड़ा वर्कशॉप है। ब्रिटिश काल में ही स्थापित एक 'यूरोपियन क्लब' नाम का एक क्लब भी है। इस क्लब के चारों ओर एक बड़ा क्रीडाक्षेत्र है (क्लब ग्राउण्ड)। 

चाय बगानों की सुन्दरता नागराकाटा को मनमोहक बनाती है। जिति चाय बगान के पास में ही भूटान की सीमा है। 


