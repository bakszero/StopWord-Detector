बीटा कराइनी तारा

बीटा कराइनी, जिसका बायर नामांकन में भी यही नाम (β Car या β Carinae) दर्ज है, कराइना तारामंडल का दूसरा सबसे रोशन तारा है। इसका पृथ्वी से देखा गया औसत सापेक्ष कांतिमान (यानि चमक का मैग्निट्यूड) १.६८ है और यह पृथ्वी से ११० प्रकाश-वर्ष की दूरी पर स्थित है। यह पृथ्वी से दिखने वाले तारों में से २९वाँ सब से रोशन तारा भी है।

बीटा कराइनी को "मियाप्लैसिडस" (Miaplacidus) भी कहा जाता है, जिसका अर्थ "शान्त जल" है। यह अरबी भाषा के "मियाह" (, अर्थ: पानी) और लातिनी भाषा के "प्लैसिड" (placid, अर्थ: शांत) का संयुक्त शब्द है।

बीटा कराइनी एक A2 IV श्रेणी का उपदानव तारा है। इसकी अंदरूनी चमक (निरपेक्ष कान्तिमान) हमारे सूरज की २१० गुना है। इसका व्यास हमारे सूरज के व्यास का ५.७ गुना और इसका द्रव्यमान सूरज के द्रव्यमान का ३ गुना है।

