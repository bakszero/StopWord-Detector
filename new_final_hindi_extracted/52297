टीन वुल्फ़

टीन वुल्फ़ () अमेरिकी अलौकिक, प्रहसन व किशोर नाटक टेलिविज़न शृंखला है। यह शिथिल रूप से इसी नाम से 1985 में बनी फ़िल्म पर आधारित है। जैफ डेविस द्वारा विकसित इस धारावाहिक का प्रसारण जून 5, 2011, को 2011 एमटीवी मूवी अवार्ड्स के ठीक बाद एमटीवी चैनल पर शुरू हुआ। डेविस साथ ही धारावाहिक के कार्यकारी निर्माता के रूप में भी योगदान देते हैं। इसकी कहानी का मुख्य किरदार उच्च विद्यालय छात्र स्कॉट मैकॉल (टायलर पोज़ी) है जिसे एक वेयरवुल्फ़ काट लेता है। स्कॉट एक साधारण विद्यार्थी के रूप में अपना जीवन जीने और अपने वेयरवुल्फ़ होने का रहस्य छिपाने का प्रयास करता है। उसका घनिष्ठ मित्र "स्टाइल्स" स्टिलिनस्की (डिलन ओ 'ब्रायन) उसकी उसके जीवन और शरीर में आए बदलावों से निपटने में मदद करता है। कहानी के आगे बढ़ने पर अन्य किरदार जुड़ते चले जाते हैं।

शृंखला के दूसरा सत्र का प्रीमियर जून 3, 2012, को 2012 एमटीवी मूवी अवार्ड्स के पश्चात हुआ। तीसरे सत्र का प्रीमियर जून 3, 2013, की रात्री 10 बजे हुआ। धारावाहिक को आलोचकों से आम तौर पर सकारात्मक प्रतिक्रिया मिली है जिसमें इसने मेटाक्रिटिक पर 100 में से 61 स्कोर अर्जित किया। शृंखला ने विभन्न पुरुस्कार समारोहों में नामांकन और जीत प्राप्त की है, जिनमें शामिल हैं: टीन च्वाइस पुरस्कार, एल्मा पुरुस्कार, सैटर्न अवार्ड, यंग हॉलीवुड अवार्ड, आदि। 

