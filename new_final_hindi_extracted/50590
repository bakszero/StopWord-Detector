लाल गले वाला तीतर

लाल गले वाला तीतर () (Arborophila rufogularis) तीतर कुल का एक पक्षी है जो दक्षिण तथा दक्षिण पूर्व एशिया में व्यापक रूप से पाया जाता है।

यह पक्षी ६ से १२ के झुण्ड में रहता है और डराये जाने पर पास के पेड़ों की शाखाओं पर बैठ जाता है। इसकी बोली की आसानी से नकल हो जाती है और अगर झुण्ड बिखर गया हो तो उसे इसकी बोली से आसानी से वापस बुलाया जा सकता है। इसी वजह से नेपाल के लेपचा इसका शिकार करते समय इसको अपने पास बुला पाते हैं। इसका घोंसला ज़मीन पर बिछा सूखी पत्तियों का ढेर ही होता है।

इस पक्षी के भारत की अन्य भाषाओं में नाम इस प्रकार हैं:-
यह पक्षी बांग्लादेश, भूटान, चीन, भारत, लाओस, म्यानमार, नेपाल, थाइलैंड तथा वियतनाम में पाया जाता है। यह पहाड़ों की तलहटी में ही रहना पसन्द करता है और कम ही ६००० फ़ीट से ज़्यादा की ऊँचाई में देखा जाता है।
यह पक्षी छोटे कीड़े-मकोड़े, घोंघे, बीज और छोटे फल खाता है। ज़मीन में पड़ी सूखी पत्तियों को कुरेदकर यह कीड़ों की तलाश करता है।

