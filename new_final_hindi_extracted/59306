सुरभि ज्योति

सुरभि ज्योति एक भारतीय अभिनेत्री और टीवी एंकर हैं। सुरभि ज्योति पंजाबी फिल्मों और पंजाबी धारावाहिकों में एक लोकप्रिय चेहरा हैं। वह ज़ी टीवी के धारावाहिक "क़ुबूल है" में ज़ोया फ़ारूक़ी के रूप में में मुख्य भूमिका निभाने के कारण सुर्खियों में आ गईं थीं। वर्तमान में वह उसी शो में सनम की भूमिका में काम कर रही हैं।

सुरभि ज्योति का जालंधर के एक पंजाबी-ब्राह्मण परिवार में 29 मई 1988 को जन्म हुआ था। वह भी एक आर जे की भूमिका भी कर चुकी हैं। वह एक प्रतिभाशाली थिएटर कलाकार और बहस में तीन बार राष्ट्रीय पुरस्कार जीत चुकी हैं। पंजाबी फ़िल्मों में कई किरदार निभाने के बाद सुरभि को ज़ी टीवी पर "क़ुबूल है" धारावाहिक में ज़ोया का चरित्र निभाने के लिए चुना गया था।

