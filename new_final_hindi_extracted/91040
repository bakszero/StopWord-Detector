एन्टेना

तकनीकी रूप से, एन्टेना (antenna) एक प्रकार का ट्रान्सड्यूसर है जो विद्युतचुम्बकीय तरंगों को प्रसारित करने या ग्रहण करने के काम आता है। दूसरे शब्दों में, एन्टेना विद्युतचुम्बकीय संकेतों को विद्युत संकेतों में बदल देता है। एन्टेना रेडियो, दूरदर्शन, राडार एवं अन्य संचार कार्य-प्रणालियों का प्रथम या अन्तिम अवयव होता है। एन्टेना प्राय: हवा में या अंतरिक्ष में काम करने के लिये बनाये जाते हैं किन्तु इन्हें पानी के भीतर या जमीन के भीतर काम करने के निमित्त भी बनाया जा सकता है। (प्राय: कम दूरी के लिये)

बनावट की दृष्टि से, एन्टेना चालकों का विशिष्ट विन्यास (अरेंजमेन्ट) होता है जिन पर प्रत्यावर्ती विभव लगाने से वे विद्युतचुम्बकीय तरंगे पैदा करता है।

एण्टेना की संरचना में मुख्य रूप से एक धातु के टुकड़े को सुचालक के रूप में प्रयोग किया जाता है। इस धातु पर विद्युत धरा प्रवाहित किये जाने पर (उच्च आवृति अदिष्ट -धारा) यह उस विद्युत-धारा को विद्युत चुम्बकीय तरंगो में बदल देता है।

प्रसारणके लिए जब रेडियो ट्रांसमीटर में जब रेडियो तरंग अर्थात विद्युत चुंबकीय तरंगे पैदा करने के लिए विद्युत धारा को प्रवाहित किया जाता है तब एंटीना में लगा धातु इस विद्युत ऊर्जा को विद्युत चुम्बकीय तरंगो के रूप में उत्सर्जित करता है .

ऊपर बताई गई विधि से पैदा की गई हुईवातावरण में उपलभ्ध विद्युत -चुम्बकीय तरंगो से कुछ ऊर्जा एंटीना के माध्यम से प्राप्त कर इस सूक्ष्म ऊर्जा को एम्प्लीफायर में भेज दिया जाता है और एम्प्लीफायर उस ऊर्जा को और अधिक शक्तिशाली बनाकर रेडियो रिसीवर को प्राप्त करा दिया जाता है।



