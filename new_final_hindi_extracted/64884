Q-श्रेणी क्षुद्रग्रह

Q-श्रेणी क्षुद्रग्रह (Q-type asteroid) क्षुद्रग्रहों की एक श्रेणी है जो संख्या में बहुत कम हैं और क्षुद्रग्रह घेरे के भीतरी भाग में मिलते हैं।

Q-श्रेणी क्षुद्रग्रहों के उत्सर्जन वर्णक्रम (एमिशन स्पेक्ट्रम) में १ माइक्रोमीटर के तरंगदैर्घ्य (वेवलेंथ) पर ओलीवाइन और पाइरॉक्सीन की मौजूदगी जतलाने वाला स्पष्ट अवशोषण बैंड () मिलता है। इस बैंड की ढलान से धातु की उपस्थिति का भी पता चलता है। ०.७ माइक्रोमीटर के आस-पास भी एक बैंड नज़र आता है। कुल मिलाकर इनका वर्णक्रम V-श्रेणी और S-श्रेणी के बीच का होता है।

पृथ्वी पर गिरने वाले अधिकतर उल्काओं 'साधारण कोन्ड्राइट' श्रेणी के होते हैं, जिनका वर्णक्रम Q-श्रेणी क्षुद्रग्रहों से मिलता-जुलता है। इस तथ्य को देखकर खगोलशास्त्री सोचते हैं कि Q-श्रेणी क्षुद्रग्रह ज़रूर भारी संख्या में मौजूद होंगे, हालांकि सन् २०१५ तक कुल मिलाकर इस श्रेणी के केवल २० क्षुद्रग्रह खोजे जा चुके थे।

