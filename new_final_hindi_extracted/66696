अर्चना रामासुंदरम

अर्चना रामासुंदरम भारत के सशस्त्र सीमा बल की महानिदेशक हैं। वे किसी अर्धसैनिक बल का नेतृत्व करने वाली पहली महिला अधिकारी हैं। इसके पूर्व वे राष्‍ट्रीय अपराध रिकॉर्ड ब्‍यूरो की निदेशक थीं। 
अर्चना रामासुंदरम के पिता निवासी कामता प्रसाद मिश्र उत्तर प्रदेश में बलिया जनपद के मूल निवासी हैं, जो राजस्थान न्यायिक सेवा में जज थे। कामता प्रसाद मिश्र का जन्म बलिया जनपद के नरही थानान्तर्गत कोट मझरिया गांव में हुआ था। अर्चना की शिक्षा-दीक्षा राजस्थान में ही हुई। राजस्थान विश्वविद्यालय से अर्थशास्त्र में एम.ए। करने के बाद उन्होंने कुछ समय तक बतौर प्रवक्ता राजस्थान विश्वविद्यालय में अपनी सेवाएं दीं। जिसके बाद सन् 1980 में भारतीय पुलिस सेवा (आईपीएस) में उनका चयन हो गया। अखिल भारतीय स्तर पर उनको 16वां रैंक मिला। अर्चना रामासुंदरम् तमिलनाडु कैडर की आईपीएस हैं जबकि उनके पति एस। रामासुंदरम् तमिलनाडु कैडर में बतौर आईएएस अधिकारी अपनी सेवाएं देने के बाद सेवानिवृत हो चुके हैं।
