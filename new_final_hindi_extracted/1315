ईए स्पोर्ट्स

ईए स्पोर्ट्स, इलेक्ट्रॉनिक आर्ट्स द्वारा स्पोर्ट्स पर आधारित खेलों को वितरित करने के लिए इस्तेमाल किया जाने वाला एक ब्रांड नाम है। इसकी शुरुआत इलेक्ट्रॉनिक आर्ट्स स्पोर्ट्स गेम्स द्वारा मजाक के तौर पर वास्तविक स्पोर्ट्स नेटवर्कों की नकल के रूप में की गयी और नाम रखा गया "ईए स्पोर्ट्स नेटवर्क" (ईएएसएन)। पहले इसमें जॉन मैडेन जैसे वास्तविक कमेंटेटर की तस्वीरों तथा विज्ञापनों को दिखाया जाता था लेकिन जल्दी ही यह बढ़कर स्वयं का एक उप-लेबल बन गया और "एनबीए लाइव", फीफा, एनएचएल, "मैडेन एनएफएल" तथा नासकार जैसी गेम सीरीज को रिलीज करने लगा। इस ब्रांड के तहत अधिकांश खेलों को इलेक्ट्रोनिक आर्ट्स के बुर्नाबी, ब्रिटिश कोलंबिया स्थित स्टूडियो ईए कनाडा, तथा वैंकूवर, ब्रिटिश कोलंबिया स्थित ईए ब्लैकबॉक्स एवं मेटलैंड, फ्लोरिडा स्थित ईए टिब्यूरोन में विकसित किया जाता है।

ईए स्पोर्ट्स का शुरुआती मोटो था "'इफ इट्स इन दी गेम, इट्स इन दी गेम", जिसे बाद में बदलकर ""इट्स इन दी गेम!"" कर दिया गया। डॉन ट्रांसेथ द्वारा रचित, जेफ़ ओडिओर्न द्वारा लिखित और वॉईस ऑफ ईए स्पोर्ट्स, एंथोनी एंड्रयू द्वारा प्रदान की गयी यह टैग लाइन पूरे खेल जगत में एक अनुकरणीय सांस्कृतिक कथन बन चुकी है। कुछ अन्य कंपनियों के विपरीत, ईए स्पोर्ट्स का किसी एक प्लेटफोर्म से कोई विशेष संबंध नहीं है, जिसका अर्थ है सभी खेलों को कई बार अन्य कंपनियों द्वारा उन्हें छोड़ने के काफी समय बाद तक भी बेस्ट-सेलिंग सक्रिय प्लेटफार्मों के लिए जारी किया जाता है। उदाहरण के लिए, "फीफा 98", "मैडेन एनएफएल 98", "एनबीए लाइव 98", और "एनएचएल 98" को सेगा जेनेसिस तथा सुपर एनईएस के लिए पूरे 1997 में जारी किया गया था; 2004 में मैडेन एनएफएल 2005 और फीफा 2005 के प्लेस्टेशन संस्करण भी रिलीज किये गए थे (फीफा 2005 प्लेस्टेशन द्वारा रिलीज किया जाने वाला अंतिम शीर्षक था); और एनसीएए फुटबॉल 08 के एक एक्सबॉक्स संस्करण को 2007 में जारी किया गया था। मैडेन एनएफएल 08 को 2007 में एक्सबॉक्स तथा गेमक्यूब पर भी जारी किया गया था। यह गेमक्यूब द्वारा जारी किया गया अंतिम शीर्षक था, जबकि मैडेन एनएफएल 09 एक्सबॉक्स का अंतिम शीर्षक था। इसके अतिरिक्त, नासकार थंडर 2003 तथा नासकार थंडर 2004 को केवल प्लेस्टेशन 2 ही नहीं बल्कि मूल प्लेस्टेशन के लिए भी जारी किया गया था। ईए स्पोर्ट्स ब्रांड के नाम को 2009-10 सीजन में इंग्लिश फुटबॉल लीग की एक टीम स्विंडन टाउन के प्रचार के लिए इस्तेमाल किया गया है।

ईए स्पोर्ट्स के अधिकांश खेलों को वर्ष के अनुसार पहचाना जाता है, क्योंकि अधिकांश खेलों को वार्षिक आधार पर जारी किया जाता है। चूँकि ईए स्पोर्ट्स आधिकारिक लाइसेंसों का प्रमुख खरीदार है, एक छोटी अवधि में एक ही खेल के अलग अलग लाइसेंस वाले कई गेम्स का रिलीज किया जाना कोई असामान्य बात नहीं है: "फीफा 98" के कुछ ही समय बाद "वर्ल्ड कप 98" को जारी किया गया (क्योंकि ईए के पास प्रत्येक चार वर्ष के अंतराल में नियमित रूप से होने वाले फीफा वर्ल्ड कप तथा यूरोपियन फुटबॉल चैम्पियनशिप के लाइसेंस हैं) और क्रमशः मैडेन एनफएल तथा एनबीए लाइव पर आधारित कॉलेज फुटबॉल एवं बास्केटबॉल गेम्स को रिलीज किया गया।


2002 में ईए ने छह वर्षों के लिए नासकार के लाइसेंस को ख़रीदा और पेपाइरस तथा इन्फोग्रेम्स की प्रतियोगिता को समाप्त कर दिया।

13 दिसम्बर 2004 को ईए ने नेशनल फुटबॉल लीग तथा उसके खिलाड़ियों की यूनियन के साथ पांच वर्षों के लिए एक अनन्यता सौदे पर हस्ताक्षर किया। 12 फ़रवरी 2008 को ईए स्पोर्ट्स ने अपने अनन्यता सौदे को 2012 सीजन तक के लिए बढ़ाने की घोषणा की।

एनएफएल अनन्यता सौदे एक महीने भीतर ही ईए स्पोर्ट्स ने एरिना फुटबॉल लीग (एएफएल) के साथ एक चार-वर्षीय अनन्यता सौदे पर हस्ताक्षर किये।

11 अप्रैल 2005 को नेशनल कॉलेजिएट एथलेटिक एसोसिएशन (एनसीएए) तथा ईए स्पोर्ट्स ने एक सौदे पर हस्ताक्षर किये जिसके तहत ईए स्पोर्ट्स को छह वर्षों के लिए कॉलेज फुटबॉल गेम्स का निर्माण करने का एकमात्र अधिकार प्रदान किया गया।

2005 में मेजर लीग बास्केटबॉल (एमएलबी) के अधिकार ईए स्पोर्ट्स के हाथ से निकलकर 2के स्पोर्ट्स के पास चले गए और ईए की एमवीपी सीरीज का समापन हो गया; हालाँकि, एमएलबी लाइसेंस को खोने के बाद ईए ने 2006 तथा 2007 में एनसीएए बेसबॉल गेम्स को प्राप्त किया।

जनवरी 2008 में ईए स्पोर्ट्स ने तय किया कि वे अपने एमवीपी स्पोर्ट्स इंजन का मूल्यांकन करने के दौरान अपने एनसीएए कॉलेज बेसबॉल लाइसेंस का नवीनीकरण नहीं करेंगे।

2005 में ईए स्पोर्ट्स तथा ईएसपीएन ने ईएसपीएन को ईए स्पोर्ट्स वीडियो गेम्स के साथ जोड़ने के लिए एक भारी-भरकम 15 वर्षीय सौदे पर हस्ताक्षर किये. इस सौदे के शुरुआती काल में ईए द्वारा ईएसपीएन लाइसेंस के उपयोग में लगातार बढ़ोत्तरी हुई है। ईए द्वारा ईएसपीएन लाइसेंस के शुरुआती उपयोग में शामिल है, ईएसपीएन रेडियो और मैडेन एनएफएल, एनबीए लाइव, टाइगर वुड्स पीजीए टूर, तथा एनसीएए बेसबॉल और फुटबॉल जैसे शीर्षकों के लिए एक स्पोर्ट्स टिकर. ईएसपीएन के एकीकरण में अब स्ट्रीमिंग पॉडकास्ट्स, लेख (इसमें वह सामग्री भी शामिल है जो पहले केवल ईएसपीएन के अंदरूनी ग्राहकों के लिए ही उपलब्ध थी), तथा ईएसपीएन मोशन वीडियो ("पार्डन दी इंटरप्शन" जैसे कार्यक्रमों सहित) भी शामिल हैं।

जून 2009 में, ईए स्पोर्ट्स ने घोषणा की कि 2010 के लिए मैडेन एनएफएल, एनसीएए फुटबॉल, नासकार, एनएचएल, एनबीए लाइव, तथा टाइगर वुड्स पीजीए टूर जैसे खेलों को माइक्रोसॉफ्ट विंडोज के पास नहीं भेजा जायेगा. एनसीएए फुटबॉल सीरीज को 90 के दशक के बाद से पीसी पर रिलीज नहीं किया गया है, 2008 का संस्करण टाइगर वुड्स सीरीज का आखिरी पीसी गेम था, नासकार सिम रेसिंग के बाद से नासकार सीरीज का कोई पीसी संस्करण नहीं आया है और मैडेन सीरीज का अंतिम पीसी गेम इसका 2008 का एडीशन ही था। एनएचएल सीरीज का अंतिम पीसी गेम इसका 2009 का संस्करण था।

ईए स्पोर्ट्स के तत्कालीन अध्यक्ष पीटर मूर इसके लिए पाइरेसी तथा इस तथ्य को जिम्मेदार ठहराया कि ""कंसोल्स की अगली पीढ़ी के आने और उसके द्वारा लाखों ग्राहकों को अपनी ओर आकर्षित करने के कारण एक प्रामाणिक, पूर्ण लाइसेंसी, सिमुलेशन स्पोर्ट्स गेम्स के रूप में पीसी प्लेटफार्म के उपयोग में पिछले तीन वर्षों में भारी कमी आई है।"

कंपनी ने कहा कि यह होने के बावजूद फीफा तथा फीफा मैनेजर सीरीज को पीसी प्लेटफार्म पर रिलीज किया जायेगा।

23 अप्रैल 2009 ईए स्पोर्ट्स ने प्लेस्टेशन3 की ऑनलाइन कम्युनिटी आधारित सर्विस प्लेस्टेशन होम के यूरोपीय तथा उत्तरी अमेरिकी संस्करणों के लिए अपने चिर प्रतीक्षित "ईए स्पोर्ट्स कॉम्प्लेक्स" स्पेस को रिलीज किया। इस कॉम्प्लेक्स में उपयोगकर्ता पोकर, कार्ट रेसिंग, गोल्फ जैसे कई मिनी-गेम्स को खेल सकते हैं और साथ ही इसमें एक वर्चुअल ईए शॉप भी मौजूद है। ईए स्पोर्ट्स के आगामी खेलों के संबंध में कई विज्ञापनों को भी वहां दिखाया जाता है। इस कॉम्प्लेक्स के प्रत्येक मिनी गेम में कोई न कोई पुरस्कार अवश्य दिया जाता है। ईए स्पोर्ट्स के इस कॉम्प्लेक्स को घरों को विकसित करने के लिए समर्पित एक कंपनी, हेवी वॉटर द्वारा विकसित किया गया है।

मूलतः, इस कॉम्प्लेक्स में सिर्फ दो कमरे थे: ईए स्पोर्ट्स कॉम्प्लेक्स तथा ईए स्पोर्ट्स कॉम्प्लेक्स अपस्टेयर्स. ईए स्पोर्ट्स कॉम्प्लेक्स में रेसिंग तथा एक गोल्फिंग रेंज थी जो खेलने के लिए उपलब्ध नहीं थी। अपस्टेयर्स में पोकर की चार टेबलें उपलब्ध थीं और उपयोगकर्ता किसी भी समय उनका इस्तेमाल कर सकते थे। 18 जून 2009 को किये गए नवीनीकरण के बाद इस कॉम्प्लेक्स का नाम बदलकर ईए स्पोर्ट्स रेसिंग कॉम्प्लेक्स रख दिया गया और उपरी हिस्से का नाम ईए स्पोर्ट्स कॉम्प्लेक्स ग्रीन पोकर रूम कर दिया गया। नाम बदलने के अलावा, इस नवीनीकरण में गोल्फिंग रेंज को हटा दिया गया और चार अतिरिक्त कार्ट्स को जोड़ दिया गया ताकि उपयोगकर्ता रेसिंग कर सकें; इसके अतिरिक्त पोकर रूम में लाल रंग की एक पोकर टेबल को भी जोड़ दिया गया।

2 जुलाई 2009 को किये गए नवीनीकरण में गोल्फ तथा पोकर के एक अन्य कमरे को जोड़ दिया गया और इस प्रकार इस कॉम्प्लेक्स में चार कमरे हो गए: ईए स्पोर्ट्स रेसिंग कॉम्प्लेक्स, ईए स्पोर्ट्स गोल्फ कॉम्प्लेक्स, ईए स्पोर्ट्स ग्रीन पोकर रूम, तथा ईए स्पोर्ट्स कॉम्प्लेक्स रेड पोकर रूम. रेसिंग कॉम्प्लेक्स में रेसिंग के लिए कुल आठ कार्ट्स हैं; कॉम्प्लेक्स के दोनों तरफ चार-चार. गोल्फ कॉम्प्लेक्स में अभ्यास के लिए दो प्रैक्टिस रेंज उपलब्ध हैं; कॉम्प्लेक्स के दोनों तरफ एक-एक. गोल्फ कॉम्प्लेक्स में जल्द ही एक गोल्फ प्रो-शॉप आने वाली है। ग्रीन पोकर रूम में पोकर की चार हरे रंग की टेबलें हैं और उपयोगकर्ता किसी भी समय उनका इस्तेमाल कर सकते हैं। रेड पोकर रूम में पोकर की चार लाल रंग की टेबलें हैं लेकिन उनपर खेलने के लिए उपयोगकर्ताओं के पास 2000 अंक होना आवश्यक है।

16 जुलाई 2009 ईए स्पोर्ट्स द्वारा रिलीज किये गए एक अन्य कमरे के साथ इस कॉम्प्लेक्स के कुल कमरों की संख्या पांच हो गयी। इस कमरे में "क्लब फाईट नाईट" नामक "फाईट नाईट राउंड 4" के क्लब डीजे नामक एक मिनी-गेम, तथा जल्द ही आने वाले रोबोट बॉक्सिंग को खेलने की जगह है।

30 जुलाई 2009 ईए स्पोर्ट्स ने सबसे उच्च स्तरीय खिलाड़ियों के लिए ईए स्पोर्ट्स कॉम्प्लेक्स के रेड पोकर रूम में एक काले रंग की टेबल को जोड़ा. समय के साथ ग्रीन और रेड पोकर रूम की ही तरह इस टेबल के लिए भी एक कमरे को समर्पित कर दिया जायेगा। उन्होंने ग्रीन पोकर रूम में एक पांचवीं ग्रीन टेबल को भी जोड़ा। इस नवीनीकरण में ईए स्पोर्ट्स शॉप को भी जोड़ा गया है जहाँ उपयोगकर्ता "फाईट नाईट राउंड 4" की पूर्ण बॉक्सिंग पोशाकों तथा फर्नीचर को खरीद सकते हैं। यह प्रो शॉप रेसिंग कॉम्प्लेक्स में है। 16 अगस्त 2009 को किये जाने वाले नवीनीकरण में ग्रीन पोकर रूम की पांचवीं हरी टेबल के स्थान पर एक लाल टेबल को जोड़ दिया गया। उन्होंने काली टेबल के लिए आवश्यक अंकों को 20,000 से घटाकर 10,000 कर दिया। 27 अगस्त 2009 के नवीनीकरण में खेल के प्रत्येक स्तर - हरे, लाल, तथा काले - के स्कोर्बोर्ड्स को अलग-अलग करके दैनिक तथा सीजन बोर्ड्स कर दिया गया, कार्ड की पठनीयता को बेहतर कर दिया गया, पोकर टेबल के पास बैठने की अतिरिक्त व्यवस्था कर दी गयी, पोकर खेलते समय लॉक-अप पर प्लेयर रिमूवल तथा रिमूवल होने पर रिफंड बाय-इन की सुविधाएँ प्रदान कर दी गयीं।

9 अक्टूबर 2009 ईए स्पोर्ट्स ने होम के जापानी संस्करण के लिए ईए स्पोर्ट्स कॉम्प्लेक्स को रिलीज किया। उन्होंने लीग की प्रत्येक टीम द्वारा ईए स्पोर्ट्स कॉम्प्लेक्स तथा होम के शॉपिंग कॉम्प्लेक्स में खरीदारी पर एनएफएल जर्सी को भी प्रदान किया। ईए स्पोर्ट्स होम टीम के साथ मिलकर ब्रेस्ट कैंसर के राष्ट्रीय जागरूकता महीने के समर्थन हेतु चुनिंदा वर्चुअल सामग्रियों का निर्माण तथा वितरण भी करती है। इनसे प्राप्त होने वाली सम्पूर्ण राशि को ब्रेस्ट कैंसर शोध तथा जागरूकता कार्यक्रमों के समर्थन हेतु ब्रीज ड्रीम फाउन्डेशन को प्रदान कर दिया जाता है। इन सामग्रियों में काले रंग की जर्सी शामिल होती है जिसपर सामने की तरफ गुलाबी रंग से 9 नंबर और पीछे की तरफ भी गुलाबी रंग से ब्रीज नाम लिखा होता है। ये जर्सियाँ 15 अक्टूबर 2009 से लेकर 25 नवम्बर 2009 तक उपलब्ध रहेंगी। 5 नवम्बर 2009 को ब्रीज ब्रेस्ट कैंसर जर्सी खरीदने वालों को 5 नवम्बर 2009 से 25 नवम्बर 2009 के बीच, दोनों ईए स्पोर्ट्स कॉम्प्लेक्स में से किसी एक में प्रवेश करने पर क्लब नाईट फाईट में इस्तेमाल की गयी एक डीजे किट निःशुल्क प्रदान की जायेगी। 25 नवम्बर 2009 को "फाईट नाईट राउंड 4" के निर्माता माइक महार और ब्रायन हेस, प्लेस्टेशन होम कम्युनिटी के साथ लाइव चैट करने के लिए शाम 4 से 5 (ईएसटी के अनुसार शाम 7 से 8) के बीच होम में मौजूद थे। 7 जनवरी 2010 को ईए स्पोर्ट्स ने ईए स्पोर्ट्स कॉम्प्लेक्स तथा होम के शॉपिंग कॉम्प्लेक्स में एनसीएए कॉलेज फुटबॉल जर्सियों को रिलीज किया।










