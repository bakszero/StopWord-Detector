तकिया

तकिया सिर के लिये एक गुदगुदा आलंब या सहारा होता है, जिसका प्रयोग आमतौर पर सोते समय किया जाता है, या फिर इसे एक सोफे या कुर्सी पर बैठते समय शरीर को आराम देने के लिए किया जाता है। 
तकियों का प्रयोग मूल रूप से मुख्यतः अमीर लोगों द्वारा किया जाता था इसके साक्ष्य प्राचीन मिस्र के मकबरों में पाये गये हैं। परिष्कृत रंजक और सिलाई की तकनीकों ने तकियों के विकास मे एक महत्वपूर्ण योगदान दिया और एक सजावटी तकिया चीन और फारस और बाद में मध्यकालीन यूरोप मे एक बहुमूल्य वस्तु समझा जाता था। औद्योगिक क्रांति के बाद सजावटी तकियों का उत्पादन बहुत आसान हो गया। पारंपरिक चीनी तकिये अक्सर कठोर पत्थर, लकड़ी, धातु या चीनी मिट्टी के बक्से होते थे, ना कि भरवां कपड़े के।

