पंजशीर प्रान्त

पंजशीर () अफ़्ग़ानिस्तान का एक प्रांत है जो उस देश के पूर्व में स्थित है। इस प्रान्त का क्षेत्रफल ३,६१० वर्ग किमी है और इसकी आबादी सन् २००९ में लगभग १.४ लाख अनुमानित की गई थी। इस प्रान्त की राजधानी बाज़ारक () शहर है। यहाँ के ज़्यादातर लोग फ़ारसी बोलने वाले ताजिक लोग हैं। पंजशीर प्रान्त में मशहूर पंजशीर वादी आती है और इसे अप्रैल २००४ में परवान प्रान्त को बांटकर बनाया गया था।

'शीर' शब्द वही है जो हिन्दी में 'शेर' के रूप से जाना जाता है, हालांकि फ़ारसी में इसका अर्थ 'सिंह' (बबर शेर) होता है जबकि हिन्दी में इसका अर्थ 'बाघ' होता है। 'पंजशीर' का मतलब 'पाँच सिंह' है। यह नाम पाँच भाईयों के सम्मान में रखा गया है जिन्होनें १०वीं शताब्दी ईसवी में महमूद ग़ज़नी ले लिए यहाँ एक दुर्गम नदी पर बाँध डाला था।

