उत्तर कोरियाई वॉन

उत्तर कोरियाई वॉन (संकेत: ₩ कोड;: KPW) उत्तर कोरिया की मुद्रा है। यह 100 चोन में समविभाजित है। वॉन कोरिया लोकतांत्रिक जनवादी गणराज्य के केंद्रीय बैंक द्वारा जारी किए जाते हैं। 

वॉन चीनी युआन और जापानी येन से जुड़ा हुआ है।

वॉन 6 दिसम्बर 1947 को कोरियाई येन के स्थान पर उत्तर कोरिया की मुद्रा बना। 1959 में एक सौ के अनुपात में एक के हिसाब से इसका पूर्नमूल्यांकन किया गया। उत्तर कोरियाई वॉन विशेष रूप से उत्तर कोरिया के नागरिकों के इस्तेमाल के लिए था और अन्य समाजवादी राज्यों की तरह विदेशियों के लिए व्यापार बैंक द्वारा एक अलग मुद्रा (या विदेशी मुद्रा प्रमाणपत्र) जारी करता था। बहरहाल, उत्तर कोरिया ने दो तरह के विदेशी मुद्रा प्रमाणपत्र बनाए, समाजवादी देशों से आने वाले पर्यटकों के लिए लाल रंग का और पूंजीवादी देशों से आने वाले पर्यटकों के लिए नीले/हरे रंग के।

वर्ष 2001 के बाद से, उत्तर कोरियाई सरकार ने एक डॉलर के अनुपात में 2.16 वॉन के अनुपात (कहा जाता है कि यह किग जोंग-इल के जन्मदिन १६ फ़रवरी पर आधारित था) को तिलांजलि दे दी। अब देश के बैंक काला बाजार में प्रचलित दर के आधार पर नोट जारी करते हैं। हालिया सरकारी दरों के अनुसार एक डॉलर की कीमत 142.45 वॉन है।

पुराने समय में 1, 5, 10 और 50 चोन, एक वॉन के साथ प्रचलन में थे। इन सभी सिक्कों को एल्यूमीनियम में ढाला गया था।
शीत युद्ध के समय लोगों के विभिन्न समूहों के लिए सिक्के अंकन की एक विशेष प्रणाली अपनाई गई थी। बिना कोई सितारे वाले सिक्के उत्तर कोरियाईयों के लिए, एक सितारा वाले सिक्के समाजवादी देशों से आने वालों लोगों के लिए और 2 सितारा वाले सिक्के पूंजीवादी देशों से आने वाले लोगों के लिए थे।

वैंकनोट 1947 में 15, 20 और 50 चोन और एक, पांच, 10 और 100 के साथ जारी किए गए थे। 1959 में 100 पुराने वॉन के स्थान पर नया एक वॉन जारी किया गया।
