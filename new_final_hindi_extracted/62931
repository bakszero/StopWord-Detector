देचू

देचू राजस्थान राज्य के जोधपुर जिले में स्थित रेगिस्तानी क्षेत्र, कस्बा तथा ग्राम पंचायत है। यह जोधपुर से एन एच 125 हाईवे रोड़ से लगभग 125 किलोमीटर दूर है। देचू में काफी बड़े-बड़े रेत के टीले जिन्हें स्थानीय भाषा में 'धोरा' कहा जाता है। गाँव में कई होटल तथा रिसोर्ट भी हैं।देचू में रेलवे लाईन की सुविधा नहीं है। देचू में काफी सारे यात्री घूमने आते हैं। इस गाँव में डाकघर भी है तथा इनका पिन कोड ३४२३१४ है। देचू की जनसंख्या २०११ की जनगणना के अनुसार ६१२१ है।

देचू गांव की स्थापना देवराज के तृतीय पुत्र राव चाहड़देव ने विक्रम संवत के अनुसार १४८२ में की थी। राव चाहड़देव के पांच पुत्र थे। अभी वर्तमान में चाहड़देव समाज के लोग देचू के निकटवर्ती गांवों - ठाडिया, गिलाकौर, सुखमण्डला, कोलू इत्यादि गांवों में रहते है।

देचू में काफी बड़े-बड़े धोरे है जो लालसर पूरोहितान क्षेत्र में आते है यहाँ रोजाना यात्री घूमने आते है इनके अलावा यहाँ "समसरा" नाम का एक रीसॉर्ट भी है। देचू में एक देवी का मंदिर भी है जो भूरो भाखर के नाम से जाना जाता है यह लगभग ७०० वर्ष पुराना है। इनके अलावा यहां रुकने के लिए समसरा रीसॉर्ट के अलावा कई और होटल और रीसॉर्ट्स उपलब्ध है। 

ठाडिया (9 किमी), भोजाकोर (11 किमी), गिलाकौर (12 किमी), पीलवा (16 किमी), चोरड़िया (16 किमी), कुशलावा (17 किमी), कनोडिया पुरोहितान (१२ किमी)



देचू गाँव में लगभग 80 से 90 प्रतिशत लोग खेती करके अपना पेट पालते है। यहाँ पर हर समय खेती की जाती है। वर्षा के मौसम मे बाजरा, मूंगफली, मूंग, मौठ तथा ज्वार ग्वार इत्यादि की फसलें पैदा की जाती है।

देचू गाँव मे कई बैंक भी हैं जैसे यूको बैंक, स्टेट बैंक ऑफ़ बीकानेर एंड जयपुर, ओरिएंटल बैंक ऑफ कॉमर्स और साथ ही सभी बैंको के एटीएम भी उपलब्ध हैं। इनके अलावा कस्बे में ई-मित्र की सेवा भी उपलब्ध है। 
