इंजीनियर्स इंडिया लिमिटेड

इंजीनियर्स इंडिया लिमिटेड (Engineers India Limited (EIL)) भारत सरकार की सार्वजनिक क्षेत्र का एक उपक्रम है जो पेट्रोलियम एवं प्राकृतिक गैस मंत्रालय के अधीन है। इसकी स्थापना १९६५ में पेट्रोलियम शोधन संयंत्रों को इंजीनियरी एवं अन्य तकनीकी सेवाएँ देने के लिये की गयी थी। 

इंजीनियर्स इंडिया लिमिटेड (र्इआर्इएल) अग्रणी डिजाइन और इंजीनियरी संगठनों में से एक है। अपनी तकनीकी क्षमता और ट्रैक रिकॉर्ड बनाए रखने के लिए कंपनी ने आधारभूत संरचना, जल, अपशिष्ट प्रबंधन, सौर और नाभिकीय पावर तथा फर्टिलाइजर जैसे क्षेत्रों में भी अपना कदम बढ़ाया है।

आज, र्इआर्इएल ‘संपूर्ण समाधान’ प्रदान करने में सक्षम इंजीनियरी परामर्शी कंपनी है जो ‘कमीशनिंग से संकल्पना तक’ उच्च गुणवत्‍ता और सुरक्षा प्रतिमानों के साथ डिजाइन, इंजीनियरी, अधिप्राप्‍ति, निर्माण और एकीकृत परियोजना प्रबंधन की सेवाएं उपलब्ध कराती है। यह विशेषज्ञ सेवाएं जैसे ताप और द्रव्य स्थानांतरण उपकरण डिजाइन, पर्यावरण इंजीनियरी, विशिष्‍ट सामग्री और अनुरक्षण तथा संयंत्र संचालन और सुरक्षा सेवाएं उपलब्ध कराती है।

