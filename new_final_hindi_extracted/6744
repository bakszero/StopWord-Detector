सिल्ला

सिल्ला () एक प्राचीन कोरियाई राज्य था जो पूर्वी कोरियामें स्थित था। यह ५७ ईसापूर्व से ९३५ ईसवी तक अस्तित्व में रहा और इसमें एशिया के सबसे दीर्घ समय तक चलने वाले राजवंशों में से एक था। गोगुरयेओ और बेकजे के साथ यह 'प्राचीन कोरिया के तीन राज्यों' में से एक था। सिल्ला राज्य की स्थापना राजा पार्क ह्येओकगेयोसे () ने की थी, जिन से मशहूर कोरियाई पारिवारिक नाम 'पार्क' () आरम्भ हुआ। लेकिन सिल्ला राज्य के ९९२ वर्षों के इतिहास के अधिकांश भाग में ग्येओंगजु किम () परिवार का शासन रहा। सिल्ला की स्थापना चीन की सहायता से एक छोटी सी रियासत के रूप में हुई थी, लेकिन आगे चलकर इसने बेकजे को ६६० ईसवी में और गोगुरयेओ को ६६८ में पराजित कर के कोरिया के बड़े भाग को एक शासन में संगठित कर दिया। इस राष्ट्र को 'संयुक्त सिल्ला' () कहा जाता है। लगभग हज़ार वर्षों तक चलने के बाद ९३५ ईसवी में सिल्ला राज्य बिखर गया और गोरयेओ राजवंश सत्ता में आ गया।

