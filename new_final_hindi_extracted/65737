बर्दिश चग्गर

बर्दिश चग्गर (जन्म: 6 अप्रैल , 1980), एक भारतीय मूल की कनाडाई राजनीतिज्ञ हैं तथा वर्तमान में कनाड़ा सरकार में लघु उद्योग एवं पर्यटन मंत्री है। 19 अगस्त, 2016 को वे कनाडा के ‘हाउस ऑफ कामन्स’ में नई सरकार की सदन की नेता नामित हुईं। वे इस पद पर पहुंचने वाली पहली महिला हैं जो कि अल्पसंख्यक सिख समुदाय की सदस्य हैं। चग्गर ने सदन के नेता डोमिनिक लेब्लांक का स्थान लिया है। वे 19 भारतीयों में से एक हैं जिन्होंने गतवर्ष कनाडा में चुनाव जीते थे। वॉटरलू क्षेत्र में जन्मी और पली-बढ़ीं चग्गर ने युनिवर्सिटी ऑफ वॉटरलू से शिक्षा हासिल की है, जहां वह यंग लिबरल्स की अध्यक्ष भी रही थीं। उन्होने 2013 में टड्रो के चुनाव अभियान में स्वयंसेवक के रूप में भी काम किया था। 
