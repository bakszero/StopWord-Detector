कवि लिपि

अक्षर कवि या 'कवि लिपि' जावा में उत्पन्न एक लिपि है। इस लिपि का उपयोग ८वीं शताब्दी से आरम्भ होकर लगभग १५०० ई तक दक्षिणपूर्व एशिया में होता था। यह पल्लव लिपि से सीधे व्युत्पन्न है जिसे दक्षिण भारत के पल्लव राजवंश के समय व्यापारियों द्वारा जावा में लाया गया था। यह संस्कृत और पुरानी जावा (कवि भाषा) लिखने के लिये प्रयुक्त होती थी। कवि लिपि से ही इण्डोनेशिया की जावाई लिपि तथा बाली लिपि आदि का जन्म हुआ है। इसके अलावा बायबायिन (Baybayin) नामक पारम्परिक फिलिपीननी लिपि भी इसी से जन्मी है।

