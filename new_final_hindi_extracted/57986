इस्माइलिया

इस्माइलिया (Ismailia ; अरबी : الإسماعيلية‎ al-Ismāʻīlīyah ) स्वेज़ थलडमरूमध्य में तिम्सा झील के उत्तर पश्चिमी तट पर मिस्र का एक नगर है जो भूमध्यसागर से ७५ किमी तथा काहिरा से १३५ किमी दूर है। यह स्वेज़ और पोर्ट सैइद के बीचोबीच स्थित है। इसे सन् १८६३ ई. में स्वेज़ नहर की खुदाई के समय ख़ेदिव इस्माइल ने बसाया था, अत: इसका नाम इस्माइलिया पड़ा गया। इसकी

इसकी गलियों तथा मकानों की स्वच्छता तथा क्रम में आधुनिकता की गहरी छाप है। यह तीन ओर उद्यानों तथा एक ओर झील से घिरा हुआ है। स्वेज़ नहर के किनारे पर 'के मोहमत अली' (मोहम्मद अली का घाट) है, जहाँ नहर की खुदाई के समय फरदीनाँ दे लेपेस निवास करते थे। घाट के अंत में जलकल है जो पोर्ट सईद को मीठा जल पहुँचाता है। इस नगर में बहुत से सरकारी कार्यालय, गोदाम तथा सांस्कृतिक भवन हैं। इसकी जनसंख्या लगभग ७,५०,००० है।
