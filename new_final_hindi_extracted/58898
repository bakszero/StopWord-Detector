निधिवन

निधिवन यमुना जी के किनारे चीर घाट के समीप एक बहुत ही रमणीक स्थान है। यहाँ पहुँच कर विशेष आनंद की अनुभूति होती है। यहाँ के कुंज आपस में एक दूसरे से इस भाँति मिले हुए हैं, जैसे एक दूसरे की बाहें पकड़े हों। यहाँ लगभग ५०० वर्ष पूर्व गोस्वामी हरी दास जी का आगमन हुआ था , जिन्होंने अपने गायन एवं अगाध भक्ति से बाँके बिहारी जी की नित्य लीला का रसास्वादन किया करते थे। कुछ समय उपरान्त आश्विन शुक्ल पक्ष पंचमी को गोस्वामी हरि दास जी को स्वप्न में आदेश हुआ, कि विशाखा कुंड से विग॒ह को निकाला जाए। स्वमी जी के माध्यम से निकाले गए इस श्याम वर्ण के मूर्ति को संसार में बाँकेबिहारी जी के नाम से जाना गया। बाद में बिहारी जी को स्वामी हरि दास जी के वंशजों द्वारा बनवाए गए बाँकेबिहारी मंदिर में स्थापित कर दिया गया। निधिवन में सायं काल से ही यहाँ के सभी मंदिर पूरी तरह से बंद कर दिये जाते हैं। एक मान्यता के अनुसार यहाँ नित्य राधा कृष्ण एवं गोपियों द्वारा रात्रि में महा रास किया जाता है। यहाँ के प्रमुख मंदिर बिहारी जी का उद्गम पीठ, किशोरी जू की सखी ललिता जी का मंदिर,राधा रानी का श्रींगार कक्ष मंदिर, ऐवं स्वामी हरिदास जी के साथ मुख्य रास मंदिर तथा विट्ठल देव का मंदिर विद्यमान है। जो असीम सौन्दर्य के प्रतीक हैं। 

श्री स्वामी हरिदास जी महाराज ललिता सखी के अवतार थे। और रसिक सन्त थे। श्री विट्ठल बिपुल देव जी महराज ने स्वामी से युगल के दर्शन की प्राथना की तो स्वयं श्री स्वामी जी विट्ठल विपुल जी को कुञ्ज का रास्ता दिखा दिया उस जगह श्री युगल की होरी चल रही थी अचानक विट्ठल बिपुल जी को देखकर श्री प्रियाजू श्री बिहारीजी के श्री अंगो से लिपट गई। और वो दोनों एक हो कर 
पत्थर के बन गए।