वाल स्ट्रीट जर्नल

यह विश्व का एक प्रमुख दैनिक समाचार पत्र है| 
दिसम्बर २००७ में रूपर्ट मर्डोक की कम्पनी न्यूज़ कॉर्पोरेशन ने इसका अधिग्रहण डो जोन्स और कम्पनी से किया था।
तब से अखबार के भविष्य और इसके सम्पादकीय सामग्री को लेकर काफ़ी अटकलें लगायी जाती रही हैं और तब से अखबार ने निश्चित रूप से कुछ हद तक मध्यममार्गी से दक्षिणपंथी पथ ले लिया है। उदाहरण के लिये। अमेरिका का राष्ट्रपति चुनाव, २००८ में यह उन चंद अखबारों में था जिन्होनें राष्ट्रपति चुनाव में रिपब्लिकन प्रत्याशी जॉन मैक्केन का प्रत्यक्ष या परोक्ष रूप से काफ़ी हद तक समर्थन किया था। 
भूमंडलीय ऊष्मीकरण के बारे में उन वैज्ञानिकों को अखबार में लगातार जगह मिलती है जो इस बात से इत्तेफाक नहीं रखते कि यह मानवजनित है।
यह दैनिक समाचार पत्र न्यूयार्क, संयुक्त राज्य अमेरिका से प्रकाशित होता है और इसके यूरोप और एशिया के संस्करण भी हैं।
मार्च २०१० में इसके पाठकों की संख्या बीस लाख दस हजार के करीब थी, जिसमें करीब चार लाख ऑनलाइन पाठक भी शामिल हैं।
