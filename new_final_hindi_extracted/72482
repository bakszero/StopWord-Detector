२०१२ आईसीसी विश्व ट्वेन्टी २० फाइनल

२०१२ का टी२० विश्व कप आईसीसी विश्व ट्वेन्टी २० का चौथा संस्करण था जिसकी मेजबानी श्रीलंका ने की थी।

साल २०१२ के विश्व कप का फाइनल मुकाबला वेस्टइंडीज क्रिकेट टीम और श्रीलंका के बीच श्रीलंका की राजधानी कोलम्बो में स्थित आर प्रेमदासा स्टेडियम में ०७ अक्टूबर २०१२ को खेला गया था जिसमें वेस्टइंडीज क्रिकेट टीम ने श्रीलंकाई टीम को ३६ रनों से परास्त किया था।

मैच में मैन ऑफ़ द मैच वेस्टइंडीज क्रिकेट टीम के मार्लोन सैम्युल्स को दिया गया था। इस मैच में विंडीज ने पहले बल्लेबाजी करते हुए निर्धारित २० ओवरों में ६ विकेट खोकर १३७ रन बनाए थे जवाब में श्रीलंका की टीम १८.४ ओवर में मात्र १०१ पर पूरी टीम आउट हो गई थी। वेस्टइंडीज क्रिकेट टीम इस मुकाबले को जीतने के बाद चौथी ऐसी टीम बन गई थी जिन्होंने आईसीसी विश्व ट्वेन्टी २० का फाइनल जीता हो इससे पूर्व भारत ,पाकिस्तान और इंग्लैंड भी एक-एक बार जीत चुका है। इस फाइनल मुकाबले में लगभग ३५,००० की संख्या में दर्शक मौजूद थे।
