ओमप्रकाश मेहरा

एयर चीफ़ मार्शल ओम प्रकाश मेहरा (19 जनवरी 1919 – 8 नवम्बर 2015) भारतीय वायु सेना के १९७३ से १९७६ तक वायुसेनाध्यक्ष थे। उन्हें १९६८ में सेना के सर्वोच्च पुरस्कार परम विशिष्ट सेवा पदक से नवाजा गया। उन्हें वर्ष १९७७ में भारत सरकार द्वारा दिया जाने वाला दूसरा सर्वोच्च नागरिक सम्मान पद्म विभूषण प्राप्त हुआ। बाद में वो १९८० से १९८२ तक महाराष्ट्र और १९८५ से १९८७ तक राजस्थान के राज्यपाल रहे।

एयर चीफ़ मार्शल ओपी मेहरा का जन्म १९ जनवरी १९१९ को लाहौर में हुआ। उनकी प्रारम्भिक शिक्षा सेक्रेड हार्ट कॉन्वेंट में हुई। उन्होंने अपनी विद्यालयी शिक्षा १९३३ में सेन्ट्रल मॉडल स्कूल से की और उसके बाद गवर्नमेंट कॉलेज यूनिवर्सिटी, लाहौर में प्रवेश लिया। उन्होंने १९४० में पंजाब विश्वविद्यालय (लाहौर) से इतिहास में स्नातकोत्तर की शिक्षा पूर्ण की। ८ नवम्बर २०१५ को उनका निधन हो गया।
