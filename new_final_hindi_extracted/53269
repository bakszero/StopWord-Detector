2014 दक्षिण कोरियाई जहाज डूबने की घटना

दक्षिण कोरियाई बहुमंजिला जहाज सेवोल () 16 अप्रैल 2014 को डूब गया। इस हादसे में छह लोगों की मौत हो गई जबकि 287 यात्री लापता हैं। जहाज पर 459 लोग सवार थे। इनमें से ज्यादातर दानवोन हाईस्कूल के छात्र थे, जो इंचियोन से जिन्दो द्वीप पर छुट्टी मनाने जा रहे थे। यह 1993 के बाद दक्षिण कोरिया में सबसे बड़ी नौका दुर्घटना है। इस 6,825 टन जहाज ने ब्युंगपूंग द्वीप से की दूरी पर कोरियाई मानक समय के अनुसार 8:58 बजे (भारतीय मानक समय के अनुसार 5:28 बजे) एक संकट का संकेत भेजा था। बहुत से यात्रियों को मछुआरों की नाव और व्यावसायिक जहाजों से बचाया गया। सरकार ने 160 कोस्ट गार्ड और नौसेना के गोताखोरों की टीम खोज अभियान में लगाई है। फिलहाल यहाँ पर दक्षिण कोरियाई सरकार, संयुक्त राज्य अमेरिका की नौसेना, नागरिक समूहों तथा कुछ व्यक्तियों द्वारा एक संयुक्त बचाव अभियान चलाया जा रहा है।

6,825 टन का जहाज सेवोल हायाशिकाने (; ) कंपनी द्वारा निर्मित है। यह जहाज 146 मीटर लंबा और 22 मीटर चौड़ा है। इस जहाज की क्षमता 921 यात्रियों की है। इसकी अधिकतम क्षमता चालक दल के साथ 956 है। यह एक जहाज कंपनी द्वारा संचालित होता है। "सेवोल" जापान में 18 साल से (1994 से) संचालित हो रहा था।

सुरक्षा और लोक प्रशासन उपमंत्री ली ग्योंग ओग के अनुसार इस जहाज पर 459 लोग सवार थे जिनमे 325 छात्र, 15 अध्यापक, 30 चालक दल के सदस्यों के अलावा 89 अन्य लोग सवार थे।

दक्षिण कोरिया के राष्ट्रपति पार्क ग्युन-ह्ये ने अधिकतम लोगों को सुरक्षित बचाने के लिए सभी संभव प्रयास करने का आदेश दिया है।
