ज्योतिषीय गणित

"सनन्दन जी बोले - हे नारद ! अब मै ज्योतिष नामक वेदांग का वर्णन करूंगा, जिसका पूर्वकाल में साक्षात ब्रहमाजी ने उपदेश किया, तथा जिसके विज्ञानमात्र से मनुष्यों की धर्म सिद्धि हो जाती है, ब्रह्मन ! ज्योतिष शास्त्र चार लाख स्लोकों का बताया जाता है, उसके तीन स्कन्ध है, जिनके नाम है, गणित सिद्धान्त, जातक (होरा) और संहिता.गणित मे परिकर्म (योग, अन्तर, गुणन, भजन वर्ग वर्गमूल घन और घनमूल) ग्रहों के मध्यम और स्पष्ट करने की रीतियां बतायीं गयी है, इसके सिवा अनुयोग (देश, दिशा और काल का ज्ञान) चन्द्र ग्रहण, सूर्य ग्रहण, उदय अस्त छायाधिकार चन्द्रश्रंगोन्नति ग्रहयुति तथा पात (महापात= सूर्य चन्द्रमा के कान्ति साम्य) का साधन प्रकार कहा गया है।










