चू-त्सि

चू त्सि (), जिसे दक्षिण के गीत और चू के गीत भी कहा जाता है, एक चीनी भाषा का कविता-संग्रह है जिसकी रचना पारंपरिक रूप से चीनी इतिहास के झगड़ते राज्यों के काल में चू युआन () और सोंग यु () द्वारा (३०० से २०० ईसापूर्व में) की गई मानी जाती है, हालाँकि इसकी कुछ कवितायेँ शायद बाद के हान राजवंश काल में लिखी जाकर इसमें सम्मिलित हो गईं। इसमें १७ मुख्य विभाग हैं। इस संग्रह में उस समय के दक्षिणी चीन के चू राज्य की भिन्न संस्कृति झलकती है, जो बाक़ी चीन से अलग थी।

