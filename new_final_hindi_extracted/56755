हिमधारा

हिमधारा (ice stream) किसी हिमचादर (आइस शीट) के ऐसे क्षेत्र को कहते हैं जिसमें बर्फ़ अपने आसपास की बर्फ़ से अधिक तेज़ी से बह रही हो। यह एक विषेश प्रकार की हिमानी (ग्लेशियर) होती है। हिमधाराएँ अंटार्कटिका में बहुत दिखती हैं जहाँ वे पूरी बर्फ़ का १०% प्रतिशत है। वे ५० किमी चौड़ी, २ किमी गहरी और सैंकड़ों मीलों तक चलने वाली हो सकती हैं। समझा जाता है कि अंटार्कटिका की हिमचादरों से सागर में बह जानी वाली अधिकांश बर्फ़ इन्हीं हिमधाराओं में बहती है।

