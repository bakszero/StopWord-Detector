श्री राम जानकी संस्कृत महाविद्यालय

श्री राम जानकी संस्कृत महाविद्यालय उत्तर प्रदेश के कानपुर देहात जिले के अकबरपुर के गौरियापुर में स्थितप्रमुख संस्कृत महाविद्यालय है। यह राज्य सरकार से सहायताप्राप्त और सम्पूर्णानन्द संस्कृत विश्वविद्यालय से सम्बद्ध है।

बद्रीदास ने वर्ष १९२९ में इस संस्कृत पाठशाला की स्थापना की। वर्ष १९४६ में श्री राम जानकी धर्म प्रचार समिति का गठन किया गया। २९ जून १९४६ को श्री राम जानकी धर्म प्रचार समिति का निबंधन हुआ। १९४८-१९४९ में महाविद्यालय का अपना निजी भवन हो गया और इसी वर्ष उत्तर प्रदेश सरकार द्वारा मान्यता के साथ अनुदान भी प्राप्त हो गया। 
वर्ष १९५७ में सरकार द्वारा निर्धारित "आदर्श संस्कृत विद्यालय योजना " में इस विद्यालय का चयन किया गया। 
वर्ष १९६६ में यह महाविद्यालय राज्य सरकार द्वारा "ख " वर्ग में घोषित हुआ।

यह संस्कृत महाविद्यालय अकबरपुर ,कानपुर देहात से दक्षिण -पश्चिम दिशा में लगभग ८ किलोमीटर की दूरी पर कानपुर-आगरा राष्ट्रीय राजमार्ग के बायीं ओर स्थित ग्राम गौरियापुर में सेंगुर नदी के तट पर स्थित है। 

इस महाविद्यालय में शिक्षा की गुरुकुल प्रणाली है। 

लगभग ५० छात्रों के लिए छात्रावास की व्यवस्था। 


देव नारायण दास 

