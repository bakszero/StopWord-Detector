कोन्ड्रूल

कोन्ड्रूल (Chondrule) वह गोल आकार के कण होते हैं जो कोन्ड्राइटों (पत्थरीले उल्काओं) में पाए जाते हैं। यह अंतरिक्ष में पिघली या आधी-पिघली हुई बूंदो के जुड़ने से बनते हैं और फिर इनके जमावड़े से क्षुद्रग्रह बनते हैं। यह कोन्ड्रूल हमारे सौर मंडल की सबसे पुरानी निर्माण सामग्री है और इन्हें समझना हमारे सौर मंडल के सृष्टि-क्रम को समझ पाने का एक महत्वपूर्ण भाग माना जाता है।

कोन्ड्रूल यूनानी भाषा के χόνδρος (ख़ोन्द्रोस) नामक शब्द से है जिसका अर्थ 'कण' है। ख़ोन्द्रोस में बिंदु-वाले 'ख़' के उच्चारण पर ध्यान दें जो बिंदु-रहित 'ख' से ज़रा अलग है और 'ख़राब' और 'ख़रीद' जैसे शब्दों से मिलता-जुलता है।

