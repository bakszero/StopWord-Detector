यंगिस्तान

यंगिस्तान सैयद अहमद अफ़ज़ल निर्देशित २०१४ की बॉलीवुड फ़िल्म है। यह फ़िल्म २८ मार्च २०१४ को जारी की गई जिसमें मुख्य अभिनय भूमिका में जैकी भगनानी, नेहा शर्मा, फ़ारुख़ शेख़ और कायोज़ ईरानी हैं।
फ़िल्म में भारतीय प्रधानमंत्री के बेटे अभिमन्यु (जैकी भगनानी) और अन्विता चौहान (नेहा शर्मा) के प्यार की कहानी के राजनैतिक असर की है। प्रधानमंत्री के निधन के बाद अभिमन्यु को प्रधानमंत्री बनना पड़ता है और इसी कारण उसके निजी जीवन में दिक्कते आना आरम्भ हो जाती हैं।

