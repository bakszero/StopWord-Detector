सिउड़ी

सिउड़ी (সিউড়ি / Suri) पश्चिमी बंगाल में वीरभूम जिले का प्रशासनिक केंद्र तथा प्रमुख नगर है और मोर नदी से ५ किमी दक्षिण एक कंकड़ की पहाड़ी पर स्थित है। यहाँ तेल पेरने, दरी बुनने तथा निबार बनाने के उद्योग हैं। हर वर्ष जनवरी-फरवरी में यहाँ पशु-प्रदर्शनी होती है जिसमें पुरस्कार दिए जाते हैं। फर्नीचर भी यहाँ बनते हैं और निकटवर्ती गाँवों में सूती एवं रेशमी वस्त्र बुनने का काम होता है।
