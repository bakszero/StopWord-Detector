नगरकोट

नगरकोट काठमांडू उपत्यका में स्थित एक रमणीय स्थल (ग्राम) है। यह काठमांडू से ३२ किमी पूरब में स्थित है। यह बागमती अंचल के भक्तपुर जिला में है। २०११ की जनगणना के अनुसार यहाँ की जनसंख्या 4571 तथा 973 घर थे। यह समुद्र तल से 2,195 मीटर की ऊँचाई पर बसा है और भक्तपुर के सबसे अधिक दर्शनीय स्थलों में से एक है। यहाँ से हिमालय पर सूर्योदय का सुहावना दृष्य देखते ही बनता है। यहाँ से माउण्ट एवरेस्ट और अन्य हिमाच्छादित चोटियाँ दिखतीं हैं। यहाँ से काठमांडू उपत्यका का विहंगम दृष्य भी देखा जा सकता है।

