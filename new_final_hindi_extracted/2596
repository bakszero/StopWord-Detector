एमिरेट्स (एयरलाइंस)

एमिरेट्स ( DMG: "तयारान अल-इमारात") दुबई अन्तर्राष्ट्रीय विमानक्षेत्र, दुबई आधारित एक वायुसेवा है। यह मध्य पूर्व की प्रति सप्ताह 2,500 उड़ान संचालित कर रही, सबसे बड़ी वायु सेवा है। यह अपने टर्मिनल ३ से विश्व के ६ महाद्वीपों में ७४ देशों के १२२ शहरों में सेवा देती है। यह कंपनी विश्व के दस सबसे बड़े अविराम व्यापारिक उड़ान मार्गों यानि दुबई से लॉस एंजिसिस, सैनफ्रांसिस्को, डैल्लास एवं हाउस्टन को भी वायु सेवा देती है। एमिरेट्स द एमिरेट्स समूह की सह्भागी कंपनी है, जिसमें लगभग 50,000 कर्मचारी सेवारत हैं और ये दुबई सरकार के पूर्ण स्वामित्त्व में सीधे इन्वेस्ट्मेन्ट कार्पोरेशन ऑफ़ दुबई के अधीन कार्य करती है। इसकी माल यातायात (कार्गो) संबंधी गतिविधियाँ एमिरेट्स समूह के एमिरेट्स स्काई कारगो प्रभाग द्वारा संचालित की जाती हैं

एमिरेट्स नियमित यात्री आमद और किलोमीटर उड़ान के मामले में दुनिया की चौथी सबसे बड़ी एयरलाइन्स है,साथ ही अंतरास्ट्रीय यात्रियों को सेवा प्रदान करने वाली चौथी बड़ी एयरलाइन्स भी है। एमिरेट्स ने १ मार्च २०१६ से दुबई से ऑकलैंड के लिए सबसे लंबी दुरी वाली व्यावसायिक उड़ान सेवा आरम्भ की।

१९८० के दशक में मध्य में गल्फ एयर ने दुबई के लिए अपनी सेवायों में कटौती करनी शुरू कर दी थी। इसी कारन दुबई के शाही परिवार की सहायता से पाकिस्तान इंटरनेशनल एयरलाइन्स से भाड़े पर लिए गए दो विमानों के साथ एमिरेट्स ने मार्च १९८५ में अपनी पहली सेवा आरम्भ की। १० मिलियन डॉलर की आरंभिक पूंजी के साथ इस एयरलाइन्स को बिना किसी सरकारी सहायता के अपना सञ्चालन करना था। पाकिस्तान इंटरनेशनल एयरलाइन्स ने अपनी एकेडमी में एमिरेट्स के केबिन क्रू को प्रशिक्षण दिया। यह एयरलाइन्स अहमद बिन सईद अल मक्तोउम, इसके वर्तमान प्रेसिडेंट, के नेतृत्व में शुरू की गयी। अपनी शुरुआत के कुछ ही वर्षों के अंदर एमिरेट्स ने अपने विमान दस्ते और गंतव्यों की संख्या में कई गुनी वृद्धि कर ली थी। अक्टूबर २००८ में एमिरेट्स ने अपने सभी ऑपरेशन्स को दुबई इंटरनेशनल एयरपोर्ट के टर्मिनल ३ में स्थानांतरित कर दिया।

एमिरेट्स एयरबस और बोइंग के वाइड बॉडी वाले विमानों के मिले-जुले दस्ते के साथ कार्यरत है और दुनिया की कुछ सिमित एयरलाइन्स में से एक है जो सिर्फ वाइड बॉडी वाले विमान संचालित करते हैं। सितंबर २०१६ में एमिरेट्स एयरबस ए ३८० विमानों के सबसे बड़े दस्ते - ८३ विमान सेवा में और ५९ विमान जल्द शामिल किये जाने वाले - वाली एयरलाइन्स थी। पहली बाद शामिल किये जाने के साथ ही एयरबस आ ३८० भीड़-भाड़ वाले लंबी दुरी के गंतव्यों के लिए एमिरेट्स की पहली पसंद रही है। एमरेट्स के पास १२८ बोइंग ७७७ -३०० इ आर विमान भी हैं और यह बोइंग विमानों का परिचालन करने वाली सबसी बड़ी एयरलाइन्स भी है।

यह एयरलाइन थे एमिरेट्स ग्रुप की एक सहायक कंपनी है जो स्वयं दुबई सर्कार के स्वामित्व वाली निवेश कंपनी इन्वेस्टमेंट कारपोरेशन ऑफ़ दुबई की सहायक कंपनी है। अपने शुरुआत के बाद से ही, दूसरे साल को छोड़ कर, एमिरेट्स कभी घाटे में नहीं रही और इसकी सालाना वृद्धि कभी २०% के काम नहीं रही है। अपने पहले ११ साल में यह हर साढ़े तीन साल (उसके बाद से हर चार साल) में दोगुनी आकर वाली हो जाती थी।

एमिरेट्स ६ महाद्वीपों के ७० से अधिक देशों के १४० से अधिक गंतव्यों के लिए प्रति सप्ताह ३००० से अधिक उड़ाने संचालित करता है। हर साल इसमें कई नए गंतव्य जोड़ दिए जाते हैं।

एमिरेट्स विश्व के तीन बड़े एयरलाइन अलायंस – वन वर्ल्ड, स्काई टीम अथवा स्टार अलायन्स - में से किसी का भी सदस्य नहीं है। साल २००० में थोड़े समय के लिए इसने स्टार अलायन्स में शामिल होने पर विचार किया था पर अंत में इसने अपनी स्वतंत्रता कायम रखी.

