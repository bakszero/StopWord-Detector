पृथिका यशिनी

पृथिका यशिनी भारत की पहली विपरीतलिंगी (ट्रांसजेंडर) पुलिस सब-इंस्पेक्टर बनने वाली हैं।
यशिनी का जन्म एक लड़के के रूप में हुआ। माता-पिता ने इनका नाम प्रदीप कुमार रखा। लिंग परिवर्तन की सर्जरी के बाद प्रदीप कुमार के स्थान पर "पृथिका यशिनी" का नाम रखा और इसी नाम से आगे के जीवन की गतिविधियाँ प्रारम्भ हुईं। माता -पिता की समाज में बदनामी न हो इस कारण से घर त्याग दिया।
यशिनी ने प्रदीप कुमार नाम से ही कंप्यूटर एप्लीकेशन में स्नातक की शिक्षा प्राप्त की।
इनका सपना पुलिस अफसर बनने का था। आवेदन पत्र में लिंग के कॉलम में केवल दो ही विकल्प थे "पुरुष" और "महिला"। इन्होने दूसरे कॉलम को चुना इस पर आवेदन निरस्त हो गया। इसके लिए इन्हें उच्च न्यायालय का दरवाजा खटखटाना पड़ा। इस प्रकार इन्हें नाम परिवर्तन की स्वीकृति और आवेदन पत्र में तीसरे लिंग ट्रांसजेंडर के कॉलम की व्यवस्था की गयी। इस प्रकार यशिनी ने सभी कानूनी बाधाएं पार करते हुए भारत की पहली ट्रांसजेंडर पुलिस सब इंस्पेक्टर बनने वाली हैं। 
