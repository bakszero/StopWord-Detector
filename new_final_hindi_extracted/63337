पैसा हो पैसा

पैसा हो पैसा एक भारतीय बॉलीवुड फिल्म है। जिसका निर्देशन मुक्था सुंदर ने किया है। यह फिल्म 3 अप्रैल 2015 को सिनेमा घरों में प्रदर्शित हुई।

अश्विन इंजिनियरिंग का स्टूडेंट है। एक दिन अश्विन (ध्रुव भंडारी) की मुलाकात खूबसूरत लड़की भूमिका से होती है। कुछ मुलाकातों के बाद दोनों एक-दूसरे को चाहने लगते हैं। अश्विन एक मध्य श्रेणी परिवार से है लेकिन बेहद कम वक्त में ज्यादा-से-ज्यादा कमाई करना चाहता है। एक दिन अश्विन और उनके दोस्तों को एक ऐसा रसायन मिलता है, जिसके दम पर वे लोग करोड़ों रुपये कमा सकते हैं। यह एक ऐसा रसायन है, जो किसी पर छिड़क दिया जाए तो वह गायब हो जाता है। इस केमिकल के हाथ लगने के बाद वे सभी मुसीबत में फंस जाते हैं। पुलिस, गैंगस्टर्स, सीबीआई, सभी अश्विन और उसके साथियों के पीछे पड़ जाते हैं।
