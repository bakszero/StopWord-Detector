सी सी आई

कार्टूनिस्ट्स क्लब ऑफ इंडिया : भारतीय कार्टूनिस्टों के बीच सांस्कृतिक और व्यावसायिक गतिविधियों को बढ़ावा देने, भारत में कार्टून कला की सार्थकता एवं सकारात्मकता के लिए एक प्रगतिशील मंच प्रदान करने के लक्ष्य से भारतीय कार्टूनिस्टों का एक पंजीकृत संगठन
"कार्टूनिस्ट्स क्लब ऑफ इंडिया" की स्थापना, अखबारों से जुड़े और फ्रीलांस कार्टूनिस्टों द्वारा २ अप्रैल १९९१ में हुर्इ। इन कार्टूनिस्टों में राजधानी दिल्ली के अलावा भारत के अन्य भागों के भी स्थापित कार्टूनिस्ट सम्मिलित हुये। साधनों के अभाव के बावजूद कार्टूनिस्ट क्लब का सबसे पहला सफल आयोजन १९९२ में दिल्ली की श्रीधरानी आर्ट गैलरी में प्रसिद्ध कार्टूनिस्ट अहमद और कुट्टी के कार्टूनों की सफल प्रदर्शनी थी। हिन्दुस्तान टाइम्स के सहयोग से हुये इस समारोह में तत्कालीन सूचना राज्य मंत्री अजित पांजा के हाथों दोनों अग्रणी कार्टूनिस्टों का सम्मान किया गया। इस आयोजन को दूरदर्शन और समस्त बड़े अखबारों ने प्रमुखता के साथ स्थान दिया। दिल्ली के हर प्रकार के प्रबुद्ध लोगों, कार्टून प्रेमियों और कला प्रेमिओं में इस आयोजन को लेकर कितनी उत्सुकता थी इसका अन्दाज गैलरी में उमड़ी भीड़ से हो रहा था।
