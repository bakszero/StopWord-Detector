कनाडा के प्रधानमंत्री

कनाडा का प्रधानमंत्री () पहला मुकुट का मंत्री, मंत्रीमंडल का चेयरमैन, कनाडा की सरकार का मुखिया , कनाडा के शासक या गवर्नर जनरल का सलाहकार होता है। संविधान में इसका उल्लेख नहीं है लेकिन यह कार्यालय लंबे समय से स्थापित सरकारी चलन के अनुसार जो यह कहता है कि सम्राट या साम्राज्ञी के प्रतिनिधि गवर्नर जनरल ऐसे व्यक्ति को ही प्रधानमंत्री चुनते हैं जिसके पास हाउस ऑफ़ कॉमन्स के चुने हुए सांसदों का विश्वासमत हासिल होता है। सामन्यत: यह व्यक्ति संसद में बहुमत हासिल करने वाले दल का नेता होता है। कनाडा के प्रधानमंत्रियों को उनके नाम के आगे "द राइट ऑनरेबल" () के सम्मानबोधक शब्द से पुकारा जाता है। यह सम्मान उन्हें जीवन भर मिलता है ठीक वैसे ही जैसे किसी सेना के जनरल को आजीवन "जनरल" कहा जाता है।

कनाडा के वर्तमान और २२वें प्रधानमंत्री कनाडा की कंज़र्वेटिव पार्टी के स्टीफन हार्पर हैं जिन्हें गवर्नर जनरल मिशेल जीन ने फरवरी ६, २००६ को नियुक्त किया था। कंज़र्वेटिव पार्टी २०१५ के चुनावों १९ अक्टूबर २०१५ को लिबरल पार्टी से हार गयी। परिणामस्वरूप अब हार्पर का स्थान कनाडा की लिबरल पार्टी के नेता जस्टिन ट्रुडेउ लेने वाले हैं।

कनाडा के संविधान के किसी भी पुस्तक या लेख में प्रधानमंत्री की जगह का कोई प्रावधान नहीं दिया गया था और इसका उल्लेख सिर्फ संविधान कानून, १९८२ की प्रस्तावना और "Letters Patent" में मिलता है जिसे १९४७ में राजा जॉर्ज षष्टम ने पेश किया था। यह कार्यालय और इसकी कार्यवाईयाँ सामान्यत: संवैधानिक परंपराओं के आधार पर निर्गत होती हैं और यह यूनाईटेड किंगडम के प्रधानमंत्री के कार्यालय पर आधारित है।

