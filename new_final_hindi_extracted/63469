सावधि जमा

सावधि जमा (fixed deposit (FD)) बैंको एवं अन्य वित्तीय संस्थाओं द्वारा प्रदत्त जमा योजना है जिसमें एक नियत अवधि (समय) के लिये जमा की गयी धनराशि पर बचत खाते की अपेक्षा अधिक ब्याज दिया जाता है। सावधि जमा की एक निश्चित परिपक्वता तिथि (या परिपक्वता अवधि) होती है। जमा की अवधि ७ दिन से लेकर १० वर्ष तक हो सकती है। इसी तरह इस पर ब्याज की दर भी ४% वार्षिक से लेकर लगभग ११% वार्षिक तक है। 

निर्धारित अवधि के लिये जमा किये गये पैसे को परिपक्व होने के पहले निकालने पर पूर्व घोषित ब्याज नहीं मिलता है बल्कि उससे कम (या शून्य) ब्याज दिया जाता है।

