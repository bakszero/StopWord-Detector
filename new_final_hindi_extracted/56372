इजराइल-फिलिस्तीन संघर्ष

इज़रायली-फिलिस्तीनी संघर्ष जो अभी तक जारी है, इज़राइल और फिलिस्तिनियों के बिच का एक संघर्ष है। यह अरब-इजराइल संघर्ष की एक लम्बी कड़ी है। वास्तव में, यह दो समूहों के बिच एक हि क्षेत्र पर किये गए दावे का संघर्ष है। द्वि-राज्य सिद्धांत के लिए यहाँ कई प्रयास किये गए, जिसमें इजराइल से अलग एक स्वतंत्र फिलिस्तीन राज्य बनाने के लिए कहा गया था।
वर्तमान में, इसरायली और फिलिस्तीनियों की बहुमत चाहती है की, (कई मुख्य मत (पोल) के अनुसार) द्वि-राज्य सिद्धांत पर इस संघर्ष को ख़त्म कर दिया जाय। कई फिलिस्तीनी हैं जो पश्चिम किनारे और गाज़ा पट्टी को भविष्य का अपना राज्य के रूप में देखते हैं, जिस नजरिये को कई इसरायलीयों ने स्वीकारा भी है। कुछ शिक्षाविद एक-राज्य सिद्धांत की वकालत करते हैं और पुरे इजराइल, गाज़ा पट्टी और पश्चिम किनारे को एक साथ रखकर, दो राष्ट्रीयता को एक साथ रखकर एक राज्य बने जिसमें सब के लिए समान अधिकार हो। यद्यपि, कुछ ऐसे महत्वपूर्ण क्षेत्र हैं जिनके कारण किसी भी अंतिम निर्णय पर पहुँचने में दोनों पक्ष में असंतोष दिखाई देता है और दोनों पक्षों में एक दुसरे के ऊपर विश्वास का स्तर भी कमजोर है, हर एक पक्ष में कुछ बुनियादी प्रतिबद्धता कायम रखे हुए दिखाई देता है।
