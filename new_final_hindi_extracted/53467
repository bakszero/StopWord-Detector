अरब-इजराइल युद्ध (१९४८)

१९४८ का अरब-इजराइली युद्ध इजराइल तथा अरब राज्यों के सैनिक गुट और फिलिस्तीनी अरब सेनाओं के बीच लड़ा गया प्रथम युद्ध था।

साल 1948 के मई महीने में ब्रिटेन की सेनाएं वापस लौट गईं, हालांकि इस समय तक इजराइल और फिलिस्तीन की वास्तविक सीमा रेखा निर्धारित नहीं हो पाई थी। अब यहूदियों और फिलिस्तीनी अरबों में खूनी टकराव शुरू हो गया। 14 मई 1948 को यहूदियों ने स्वतन्त्रता की घोषणा करते हुए 'इजराइल' नाम के एक नए देश का ऐलान कर दिया। अगले ही दिन अरब देशों- मिस्र, जोर्डन, सीरिया, लेबनान और इराक ने मिलकर इजराइल पर हमला कर दिया। इसे '1948 का युद्ध' कहा गया और यही से अरब इजराइल युद्ध की शुरुवात हो गई। जून 1948 में एक युद्ध विराम ने अरबों और इजराइलियों दोनों दोबारा तैयारियां करने का मौका दिया। चेकोस्लोवाकिया के सहयोग से अब युद्ध का पलड़ा इजराइलियों की तरफ झुक गया और अंततः इजराइलियों की जीत हुई।

साल 1949 में समझौते से जार्डन और इजराइल के बीच 'ग्रीन लाइन' नामक सीमा रेखा का निर्धारण हुआ। वेस्ट बैंक (जार्डन नदी के पश्चिमी हिस्से) पर जार्डन और गाजा पट्टी पर मिस्र (इजिप्ट) का कब्जा हो गया। इस पूरे घटनाक्रम मे लगभग 1 लाख फिलिस्तीनी बेघर हुए। इजराइल को 11 मई 1949 को संयुक्त राष्ट्र की मान्यता प्रदान की गयी। इसके बाद इजराइलियों और फिलिस्तीनीयों अरबों के बीच खूनी संघर्ष जारी रहा।


