स्नैपचैट

स्नैपचैट एक तस्वीर और संदेश भेजने वाला मोबाइल एप है, जिसे इवान स्पीगेल, बॉबी मुर्फी और रेगी ब्राउन ने बनाया है। इसकी एक खासियत ये है कि इसमें भेजा जाने वाला कोई भी संदेश अपने आप ही मिट जाता है। इसका विचार उन्हें स्टैनफोर्ड विश्वविद्यालय में पढ़ाई करते समय आया था, जिसके बाद मुर्फी ने इस एप को बनाया और ये एप जुलाई 2011 को आईओएस के लिए उपलब्ध हो गया। इस एप को सितम्बर में इसके नए नाम "स्नैपचैट" के साथ शुरू किया गया।

स्पीगल ने 2015 में कहा था कि स्नैपचैट "केवल अमीर लोगों के लिए है" और वे नहीं चाहते कि "इसका विस्तार गरीब देश जैसे भारत और स्पेन में हो"। इसके बाद से ही भारत के उपयोग करने वाले लोग इस एप को हटाने लगे और उसी के साथ साथ गूगल प्ले स्टोर और एपल के एप स्टोर में इस एप को सबसे कम रेटिंग "एक-सितारा" देने लगे। इस कारण स्नैपचैट का शेयर 1.5% तक गिर गया। उसके बाद स्नैपचैट ने कहा कि "स्नैपचैट सभी के लिए है और पूरी दुनिया में मुफ्त में डाउनलोड किया जा सकता है"।
