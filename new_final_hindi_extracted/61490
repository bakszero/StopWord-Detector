ओवोरख़ानगई प्रांत

ओवोरख़ानगई () मंगोलिया के मध्य भाग में स्थित उस देश का एक अइमग (यानि प्रांत) है। ओवोरख़ानगई में देश के कई ऐतिहासिक व महत्वपूर्ण बौद्ध मठ हैं।

'ओवोरख़ानगई' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है। इस प्रांत का नाम ख़ानगई पर्वतों पर रखा गया है और मंगोल भाषा में 'ओवोरख़ानगई' का अर्थ 'दक्षिणी ख़ानगई' होता है। इसके विपरीत अरख़ानगई प्रांत के नाम का अर्थ 'उत्तरी ख़ानगई' है।

