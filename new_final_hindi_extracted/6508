रोज़िया वॉटर टैंक्स

रोज़िया वॉटर टैंक्स () (हिन्दी: रोज़िया पानी की टंकियाँ) उन्नीसवी शताब्दी के शुरुआत में ब्रिटिश प्रवासी शासित प्रदेश जिब्राल्टर में रोज़िया खाड़ी के समीप निर्मित हुई पानी एकत्रित करने की विशाल टंकियाँ थीं। इनका निर्माण एडमिरल जॉन जर्विस, सेंट विन्सेन्ट के पहले अर्ल, की सिफारिश के आधार पर हुआ था। उनकी सलाह थी की विक्चुअलिंग यार्ड संरचना रोज़िया खाड़ी के पास स्थानांतरित कर दिया जाए। यह संरचना शाही नौसेना के जहाजों को एक ही स्थल पर पानी व खाने की आपूर्ति करने का काम करता थी। वर्ष 2004 तक रोज़िया वॉटर टैंक्स पर यूनाइटेड किंगडम के रक्षा मंत्रालय का अधिकार रहा। 2004 में मंत्रालय ने टंकियों का अधिकार जिब्राल्टर की सरकार को हस्तांतरित कर दिया। स्थानीय और अन्तराष्ट्रीय स्तर पर हुई आलोचना और जिब्राल्टर हेरिटेज ट्रस्ट द्वारा न्यायालय में दर्ज किए गए केस के बावजूद भी जिब्राल्टर सरकार ने 2006 में इन एतिहासिक टंकियों को ध्वस्त करवा दिया जिससे खाली हुए स्थान पर किफायती घरों का निर्माण किया जा सके। जब परियोजना को पूरा करने के लिए ऑईएम इंटरनेशनल निर्माण कंपनी का वित्त पोषण अपर्याप्त साबित हुआ तब सरकार ने स्थल को पुनः जब्त कर लिया।

