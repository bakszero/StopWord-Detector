अलवा प्रान्त

अलवा (स्पेनी: Álava, बास्कः Araba) उत्तरी स्पेन में स्थित एक प्रान्त है, जो बास्क स्वायत्तशासी समुदाय के दक्षिण में स्थित है। इस प्रान्त की कुल जनसंख्या ३,०१,९२६ (२००६) और क्षेत्रफल २,९६३ किमी है।

इसके सीमान्त प्रान्त हैं: बुर्गोस, नावार्रे, गुइपुस्कोआ और बिस्के।

जनसंख्या का बड़ा भाग राजधानी अलवा विटोरिया-गास्तिज़ और उसके आसपास के क्षेत्रों में रहता है, जो स्वायत्तशासी समुदाय की राजधानी भी है। बाकी का भूभाग अधिकांशतः ग्रामीण है और यहाँ के फसल भरे खेतों के बीच कहीं-कहीं जनसंख्या बसी हुई है जो सात काउण्टियों में विभाजित है: अनाना ("Añana"), अयला ("Ayala"), कैंपेज़ो ("Campezo"), लागुआर्डिया ("Laguardia"), साल्वाटिर्‍रा ("Salvatierra"), विटोरिया-गास्तिज़ ("Vitoria-Gasteiz") और ज़ुया ("Zuya")। इसी प्रान्त में बेर्गांजो नगरपालिका भी स्थित है।

