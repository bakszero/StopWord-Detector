रोमन रेन्स

लिटी जोसेफ "जो" अनोआ'ई एक अमरीकी पेशेवर पहलवान और सेवानिवृत कनाडियाई फुटबॉलर है। अनोआ'ई डब्ल्यूडब्ल्यूई से अनुबंधित है जहाँ वे अपने अखाडे के नाम रोमन रेन्स से जाने जाते है। वे तीन बार डब्ल्यूडब्ल्यूई वर्ल्ड हेवीवेट चैंपियन है तथा वर्तमान डब्ल्यूडब्ल्यूई यूनाइटेड स्टेटस्‌ चैंपियन हैं।

अनोआ'ई उच्च विद्यालय से ही फुटबॉल खेलने लगे थे, वे तीन वर्ष पेंसाकोला कैथलिक हाई स्कूल व एक वर्ष एसकेम्बिया हाई स्कूल मे खेले। इस दौरान उन्हे पेंसाकोला न्यूज जनरल द्वारा वर्ष का सुराक्षत्मक खिलाडी घोषित किया गया।

"2007 एन० एफ० एल० ड्राफ्ट" द्वारा अनदेखा करने के बाद, अनोआ'ई ने मिनेसोटा वाइकिंग्स से अनुबंध किया, लेकिन वाइकिंग्स ने उन्हे एक महीने बाद ही छोड दिया। तब केवल एक हफ्ते बाद अगस्त 2007 मे उन्हे 'जैक्सनविले जैगुआर' ने अनुबंधित किया।

जुलाई 2010 में, अनोआ'ई ने डब्ल्यूडब्ल्यूई से अनुबंध किया और उसके प्रशिक्षण क्षेत्र "फ्लोरिडा चैंपियनशिप रेसलिंग" में प्रशिक्षण लिया।

रेन्स ने अपने मुख्य भाग की शुरूआत 18 नवम्बर, 2012 को डीन एम्ब्रोस व सेथ रॉलिन्स के साथ सरवाइवर सीरीज पर की। उन्होने राइबैक पर हमला कर सीएम पंक को डब्ल्यूडब्ल्यूई टाइटल बचाने मे मदद की और अपने समूह का नाम 'शील्ड' घोषित किया। शील्ड ने 'टीएलसी' पे-पर-व्यू पर अपने प्रथम मुकाबले मे राइबैक व टीम हैल नो को हराया।

मई 19 को 'एक्स्ट्रीम रूल्स' पर रेन्स और रॉलिन्स ने टीम हैल नो को हराकर डब्ल्यूडब्ल्यूई टैग टीम चैंपियनशिप को जीत लिया। उन्होन सरवाइवर सीरीज (2013) पर सर्वाधिक चार एलिमिनेशन के रिकॉर्ड की बराबरी की, और अगले वर्ष रॉयल रम्बल (2014) पर सर्वाधिक 12 एलिमिनेशन करते हुए एक नया कीर्तिमान स्थापित किया। 

शील्ड से अलग होने के बाद रेन्स ने 'मनी इन द बैंक मैच' मे स्थान के लिए बैटल रॉयल मे हिस्सा लिया और आखिर में रूसेव को बाहर निकालते हुए अपना स्थान पक्का किया। लेकिन मनी इन द बैंक पर वे चूक गए और जॉन सीना वह मुकाबला जीतकर डब्ल्यूडब्ल्यूई वर्ल्ड हेवीवेट चैंपियन बने। अगले माह 'बैटलग्राउंड' पर डब्ल्यूडब्ल्यूई वर्ल्ड हेवीवेट चैंपियनशिप के एक चतुष्कोणीय मुकाबले मे भी वह सफल न हो सके। अब उनकी जंग रैंडी ऑर्टन के संग शुरू हो हुई और 'समरस्लैम' पर ऑर्टन की हार के साथ खत्म हुई।
इसके पश्चात रेन्स का मुकाबला सेथ रॉलिन्स के साथ 'नाइट ऑफ चैंपियंस' पर रखा गया किंतु चोटिल होने की वजह से वे उसमे भाग न ले सके।
रेन्स ने 8 दिसंबर को 'स्लैमी अवॉर्ड्स' पर 2014 "वर्ष का सर्वश्रेष्ठ सुपरस्टार" अवॉर्ड ग्रहण करते हुए वापसी की, फिर 'टीएलसी' पर बिग शो पर आक्रमण किया। जनवरी 25, 2015 को रेन्स ने 2015 रॉयल रम्बल मैच जीतकर सीधे रेसलमेनिया का टिकट कटा लिया, परंतु उससे पहले उन्हे अपनी योग्यतस सिध्द करने के लिए डेनियल ब्रायन से 'फास्टलेन' पर मुकाबला करना पडा जिसमें वे विजयी रहे। अब
रेसलमेनिया 31 पर डब्ल्यूडब्ल्यूई वर्ल्ड हेवीवेट चैंपियनशिप के लिए उनका सामना तत्काल चैंपियन ब्रॉक लेसनर से हुआ जिन्होने मुकाबले में रेन्स को काफी धाराशाही कर दिया, इसी दौरान सेथ रॉलिन्स ने मौका पाकर अपना 'मनी इन द बैंक' अनुबंध कैश करके मुकाबले को त्रिकोणीय बना दिया और रेन्स को पिन कर चैंपियनशिप जीत ली। इसके बाद रेन्स ने 'एक्स्ट्रीम रूल्स' पर बिग शो को 'लास्ट मैन स्टैंडिग' मैच मे हराकर इस विवाद का अंत किया।

जून 14, 2015 को 'मनी इन द बैंक' मैच के दौरान ब्रे वायट ने रोमन के मुकाबले मे दख़ल देकर एक नई जंग को प्रारंभ किया, कई महीनो तक इस लडाई को जारी रखते हुए अंत मे इसका फैसला 'हैल इन अ सेल' पर रेन्स की जीत के साथ हुआ। इसके पश्चात रॉ पर एक चतुषकोणीय मुकाबला जीतकर डब्ल्यूडब्ल्यूई वर्ल्ड हेवीवेट चैंपियनशिप के प्रथम प्रत्याशी बने, परंतु तत्काल चैंपियन सेथ रॉलिन्स के चोटिल हो जाने के कारण वह मुकाबला रद्द कर दिया गया। रिक्त चैंपियनशिप के लिए एक प्रतियोगिता का आयोजन किया गया जिसमे रेन्स ने बिग शो, सीज़ारो व अल्बर्टो डेल रियो को हराया तथा 'सरवाइवर सीरीज' पर फाइनल मे उनका रोमांचक मुकाबला डीन एम्ब्रोज़ से हुआ जिसे उन्होने जीत लिया और पहली बार विश्व चैंपियन बनकर चैन की साँस ली। किंतु उनकी ये खुशी अधिक देर तक न रह सकी जब एक बार फिर मिस्टर मनी इन द बैंक शेमस ने अपना अनुबंध कैश करके उनसे यह टाइटल छीन लिया। अगली रात रॉ पर ट्रिपल एच ने रेन्स और शेमस के 'टीएलसी' पर मुकाबले की अधिकारिक घोषणा की, जिसे वे लीग ऑफ नेशंस के दखल के कारण जीत न सके। अगली रात रॉ पर वे करियर बनाम चैंपियनशिप मुकाबले में एक बार फिर डब्ल्यूडब्ल्यूई टाइटल जीतने में सफल रहे। 4 जनवरी, 2016 को विन्स मॅकमहन ने दखल देते हुए रेन्स को अपना टाइटल रॉयल रम्बल मैच पर बचाने के लिए मजबूर किया और वह भी नं० 1 प्रवेश पर। 2016 रॉयल रम्बल पर रेन्स अपना टाइटल बचा न सके उन्हे ट्रिपल एच ने बहार निकाला और विजेता बने। अगले माह 'फास्टलेन' पर एक त्रिकोणीय मुकाबले में उन्होने ब्रॉक लेसनर व डीन एम्ब्रोज़ को हराकर टाइटल मैच का अवसर प्राप्त किया। रेसलमेनिया 32 पर उन्होने ट्रिपल एच को हराकर एक बार फिर डब्ल्यूडब्ल्यूई वर्ल्ड हेवीवेट चैंपियनशिप को अपने नाम किया।

अनोआ'ई समोअन और इटेलियन मूल इनका मूल आदिवासी भील है। उनके पिता "सिका" और भाई "रोज़ी" दोनो पेशेवर पहलवान है। समोअन परिवार का सदस्य होने के नाते वे योकोजुना, उमागा, उसोस और द रॉक के चचेरे भाई है।इतिहास से ये सभी भील है जो की इंडिया में भी है जिनको आदिवासी कहा जाता है।

अनोआ'ई ने दिसंबर, 2014 में अपने विद्यार्थी जीवन की मित्र "गेलिना बैकर" को अपना जीवनसाथी बनाया। उनके एक बेटी भी है जिसके साथ वे अक्सर दिखते है।

उन्होने जॉर्जिया इंस्टीट्यूट ऑफ टेक्नोलॉजी से प्रबन्धन की पढाई की है।







