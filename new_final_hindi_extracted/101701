हस्तपीतकरण

कन्यादान करने वाले कन्या के हाथों में हल्दी लगाते हैं। हरिद्रा
मङ्गलसूचक है। अब तक बालिका के रूप में यह लड़की रही। अब यह गृहलक्ष्मी
का उत्तरदायित्व वहन करेगी, इसलिए उसके हाथों को पीतवर्ण-मङ्गलमय बनाया
जाता है। उसके माता-पिता ने लाड़-प्यार से पाला, उसके हाथों में कोई कठोर
कत्तर्व्य नहीं सौंपा। अब उसे अपने हाथों को नव-निमार्ण के अनेक
उत्तरदायित्व सँभालने को तैयार करना है, अतएव उन्हें पीतवर्ण
माङ्गलिक-लक्ष्मी का प्रतीक-सृजनात्मक होना चाहिए। पीले हाथ करते हुए
कन्या परिवार के लोग उस बालिका को यही मौन शिक्षण देते हैं कि उसे आगे
सृजन शक्ति के रूप में प्रकट होना है और इसके लिए इन कोमल हाथों को अधिक
उत्तरदायी, मजबूत और माङ्गलिक बनाना है।
कन्या दोनों हथेलियाँ सामने कर दे। कन्यादाता गीली हल्दी उस पर मन्त्र के
साथ मलें। भावना करें कि देव सान्निध्य में इन हाथों को स्वाथर्परता के
कुसंस्कारों से मुक्त कराते हुए त्याग परमार्थ के संस्कार जाग्रत् किये जा
रहे हैं।

ॐ अहिरिव भोगैः पयेर्ति बाहंु, ज्याया हेतिं परिबाधमानः।
हस्तघ्नो विश्वा वयुनानि विद्वान्, पुमान् पुमा सं परिपातु विश्वतः।
-२९.५१
