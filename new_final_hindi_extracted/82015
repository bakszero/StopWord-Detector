अन्तःशिरा चिकित्सा

अन्तःशिरा चिकित्सा (Intravenous therapy) का अर्थ है, द्रव पदार्थों को सीधे शिराओं में प्रविष्ट कराकर चिकित्सा करना। इन्ट्रावेनस (IV) का अर्थ है- शिरा के भीतर। इसे सामान्यतः 'ड्रिप' भी कहते हैं। इसका महत्व इसलिये हैं कि किसी तरल या औषधि को शरीर के विभिन्न भागों में पहुँचाने के लिये उसे शिराओं में डाल देना सबसे तेज और कारगर रास्ता है। उदाहरण के लिये अन्तःशिरा चिकित्सा का उपयोग निर्जलीकरण (डी-हाइड्रेशन) होने पर शरीर में शीघातिशीघ्र तरल भेजने के लिये , शरीर में विद्युत-अपघट्य की कमी को पूरा करने के लिये, दवाएँ देने के लिये और रक्ताधान के लिये किया जाता है।

