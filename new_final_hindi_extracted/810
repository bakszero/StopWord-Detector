जलपाश

जलपाश किसी नदी अथवा झील के जलमार्ग में, जल के विभिन्न स्तरों के बीच नौकाओं को ऊपर उठाने और नीचे उतारने की एक युक्ति है। जलपाश का खास गुण इसका स्थिर कक्ष है जिसमें जलस्तर घटाया या बढ़ाया जा सकता है। जलपाश की स्थापना उन नदियों या झीलों में की जाती है जहां जलस्तर एकाएक परिवर्तित होता है। ऐसा किसी जलप्रपात या बांध की उपस्थिति के कारण हो सकता है।

जलपाश का उपयोग कर किसी भी नदी को आसानी से नौगम्य बनाया जा सकता है, साथ ही असमान स्तरों वाली भूमि पर नहरों का निर्माण किया जा सकता है।
