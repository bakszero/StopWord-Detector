नवजोत कौर सिद्धु

नवजोत कौर सिद्धू एक भारतीय राजनीतिज्ञ और पंजाब विधान सभा की पूर्व सदस्य है। उन्हें २०१२  में अमृतसर पूर्व से भारतीय जनता पार्टी के उम्मीदवार के रूप में विधानसभा के लिए चुना गया था।

उन्हें मुख्य संसदीय सचिव के रूप में नियुक्त किया गया है। वह पेशे से चिकित्सक है। पंजाब स्वास्थ्य विभाग में सेवारत रहते हुए जनवरी २०१२ में राजनीति में शामिल होने के लिए उन्होंने इस्तीफा दे दिया।  उनका विवाह पूर्व क्रिकेटर और भारतीय राष्ट्रीय कांग्रेस के नेता नवजोत सिंह सिद्धु से हुआ है। उनका करन नाम का बेटा और राबिया नाम की बेटी है। 

मुख्यमंत्री प्रकाश सिंह बादल पर रोष व्यक्त करने से पूर्व उन्होंने अपने फेसबुक पृष्ठ से भाजपा पार्टी से अपने इस्तीफे की घोषणा की। नवजोत  कौर और उनके क्रिकेटर से नेता बने पति नवजोत सिंह सिद्धु के पार्टी के पंजाब इकाई के साथ मतभेद के स्वरूप उन्होने ०१ अप्रैल २०१६ में भाजपा से इस्तीफा दे दिया। 

नवजोत कौर ने राज्य के एक वरिष्ठ चिकित्सा अधिकारी द्वारा मोहाली में चलाये जा रहे एक निजी अस्पताल को स्टिंग ऑपरेशन के माध्यम से उजागर किया। तत्कालीन केंद्रीय स्वास्थ्य मंत्री गुलाम नबी आजाद ने डॉक्टर नवजोत कौर सिद्धू को स्वास्थ्य विभाग की नीतियों में सुधार के लिए नेशनल पीएनडीटी समिति का सदस्य बनने के लिए आमंत्रित किया था। 
