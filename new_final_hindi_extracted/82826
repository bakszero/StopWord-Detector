तेनाली रामा (टीवी धारावाहिक)

तेनाली रामा सब टीवी पर प्रसारित होने वाला एक मनोरंजन धारावाहिक है जो कि प्राचीन कवि व राजा कृष्णदेव राय के दरबारी कवि और विदूषक तेनाली रामकृष्ण पर आधारित है।

‘तेनाली राम’ १६वीं शताब्दी में विजयनगर साम्राज्य में कृष्णदेव राय की सभा में महान कवि तेनाली (कृष्ण भारद्वाज द्वारा अभिनीत) की कहानी है, जो मुश्किल समस्याओं का हल निकालने के लिये बड़े ही निराले तरीके अपनाते हैं। कृष्णदेवराय धर्म और न्याय पर भरोसा करते हैं। भले ही उन्हें भगवान का डर है, लेकिन जब न्याय करने की बारी आती है या निर्णय लेने का समय आता है वे अत्यंत तार्किक हो जाते हैं। उनमें हास्य की काफी समझ है, लेकिन लोग कई इस स्थिति को समझने में भ्रमित हो जाते हैं कि उन्हें वह हास्य पसंद आयेगा या वो नाराज हो जायेंगे।

