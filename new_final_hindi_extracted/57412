खाकी चुनाव

खाकी एलेक्शन (Khaki election) ग्रेट ब्रिटेन के दो संसद् निर्वाचनों के लिए प्रयुक्त शब्द जिनका संबंध युद्ध से था।

पहला खाकी एलेक्शन १९०० ई. में हुआ था उस समय संयुक्तवादी बड़ी संख्या में चुने गए। उन्होंने अपनी इस विजय का यह अर्थ लगाया कि जनता ने उन दिनों चल रहे दक्षिणी अफ्रीका के युद्ध का सफल अंत करने का अधिकार उन्हें प्रदान किया है।

दूसरा खाकी एलेक्शन प्रथम महायुद्ध की समाप्ति के तत्काल बाद १९१८ को दिसम्बर में हुआ था। १९११ ई. के बाद यह पहला निर्वाचन था और इसमें भी संयुक्त दल विजयी रहा। मतदाताओं की धारणा थी कि इसी दल ने युद्ध को सफल बनाया था।
