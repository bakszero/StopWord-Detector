लौरिस

लौरिस स्ट्रॅपसराइनी उपकुल के वानर हैं (जिनमें मैडागास्कर के लीमर और भारत तथा दक्षिण पूर्व एशिया के लौरिस आते हैं)। लौरिस इस उपकुल की एक प्रजाति है जिसमें भारत में पाये जाने वाले सलेटी छरहरे लौरिस आते हैं जबकि दूसरी प्रजाति निक्टिसिबस मन्द लौरिस की है जिसमें भारत में बंगाल मन्द लौरिस मिलते हैं।
लौरिस निशाचर जीव है। यह भारत, श्री लंका तथा दक्षिण पूर्व एशिया के अन्य भागों के उष्णकटिबंधीय वनों में पाये जाते हैं। लौरिस की चाल धीमी और सतर्क सी दिखती है और वृक्षारोहण में चौपायों का इस्तेमाल होता है।
कुछ लौरिस केवल कीटभक्षी होते हैं जबकि कुछ अपने आहार में फल, गोंद, पत्तियाँ और घोंघे इत्यादि सम्मिलित कर लेते हैं। 
मादा लौरिस अपने बच्चों को छोड़कर भोजन की तलाश में निकलती हैं, लेकिन जाने से पहले अपने ऍलर्जी भरे थूक से उनको चाट कर जाती हैं जिससे परभक्षी बच्चों से दूर ही रहें। लेकिन ऐसा देखा गया है कि फिर भी ओरांगूटान लौरिस को खा लेता है।
