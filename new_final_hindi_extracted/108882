मीन तारामंडल

मीन या पाइसीज़ (अंग्रेज़ी: Pisces) तारामंडल राशिचक्र का एक तारामंडल है। पुरानी खगोलशास्त्रिय पुस्तकों में इसे अक्सर एक मछली के रूप में दर्शाया जाता था। आकाश में इसके पश्चिम में कुम्भ तारामंडल होता है और इसके पूर्व में मेष तारामंडल।

मीन तारामंडल में २१ मुख्य तारे हैं, हालांकि वैसे इसमें ८६ ज्ञात तारे स्थित हैं जिनको बायर नाम दिए जा चुके हैं। वैज्ञानिकों को सन् २०१० तक इनमें से १० तारों के इर्द-गिर्द ग्रह परिक्रमा करते हुए पा लिए थे। इस तारामंडल में एक जाना-माना वैन मानॅन का तारा नाम का सफ़ेद बौना तारा है। कुम्भ तारामंडल में कुछ मॅसिये वस्तुएँ भी हैं, जिनमें से एक मॅसिये ७४ नाम की सर्पिल-आकार की एक आकाशगंगा भी है।

