रोगहारी ओझा

रोगहारी ओझा (अंग्रेज़ी: medicine man, मेडिसन मैन) उत्तर व दक्षिण अमेरिका के कई आदिवासी जनजाति समाजों में पारम्परिक चिकित्सक व पारम्परिक धार्मिक नेता को कहते थे। इनका पात्र लगभग ओझा के समान था। यह समाज कबीलों में संगठित थे और इनमें कबीले के मुखिया और ओझा का स्थान अलग था। इनके पास पारम्परिक ज्ञान होता था और स्थानीय जड़ी-बूटियों और अन्य संसाधनों के प्रयोग से वे चिकित्सा करा करते थे। यह भी माना जाता था कि उनका इस भौतिक विश्व से बाहर किसी आत्मा जगत में भी सम्पर्क व प्रभाव था। कुछ इक्के-दुक्के स्थानों पर वर्तमान में भी ऐसे ओझा पाये जाते हैं।

