डैनियल रैड्क्लिफ़

डैनियल जैकब रैडक्लिफ (जन्म-23 जुलाई 1989) एक अंग्रेज़ अभिनेता हैं एवं इन्हें लोकप्रिय पुस्तक श्रृंखला पर आधारित फीचर फिल्म श्रृंखला में हैरी पॉटर का किरदार निभाने के लिए मुख्य रूप से जाना जाता है।
रैडक्लिफ मंच-प्रस्तुतियों एवं कई TV कार्यक्रमों व फिल्मों में भी नज़र आये हैं, जिनमें ITV की फिल्म "माई बॉय जैक" एवं "ऐकव्स" नामक मंच-प्रस्तुति शामिल हैं, जिसके लिए उन्हें ड्रामा डेस्क अवार्ड के लिए नामांकित किया गया था।

डैनियल रैडक्लिफ का जन्म इंग्लैंड के पश्चिम लंदन, हैमरस्मिथ स्थित क्वीन चार्लोट्स अस्पताल में हुआ था। वे अपने पिता एलेन जॉर्ज रैडक्लिफ, एक साहित्यिक एजेंट तथा माता मर्सिया जिनाइन ग्रेशम (नी मर्सिया ग्रेशम जैकबसन)-एक कास्टिंग एजेंट, जो BBC के लिए द इंस्पेक्टर लिनली मिस्ट्रीज़" ' एवं सबसे हालिया वाक अवे एंड आई स्टंबल" आदि कई फिल्मों में शामिल रही हैं- की इकलौती संतान हैं। रैडक्लिफ की माता एक यहूदी हैं एवं वेस्टक्लिफ ऑन सी, एसेक्स की निवासी हैं (उनके परिवार के उपनाम का "गरशौन" से अंग्रेजीकरण कर लिया गया था); एवं उनके पिता प्रोटेस्टेंटधर्मी हैं एवं वे मूलतः उत्तरी आयरलैंड के निवासी हैं।

रैडक्लिफ ने सबसे पहले पांच साल की उम्र में अभिनय करने की इच्छा ज़ाहिर की। दिसंबर 1999 में, उन्होंने चार्ल्स डिकेंस के उपन्यास "'डेविड कॉपरफील्ड" ' के BBC के दो भागों में बंटे एक टीवी रूपांतरण से अपने अभिनय की शुरुआत की, जिसमें उन्होंने एक युवा लड़के के रूप में उपन्यास का शीर्षक-किरदार निभाया। 

वर्ष 2000 में निर्माता डेविड हेमैन ने, लन्दन के स्टोंस इन हिज़ पॉकेट्स" ' नामक एक निर्माण कार्य के दौरान, हैरी पॉटर के किरदार के लिए रैडक्लिफ को ऑडिशन देने को कहा. उसी साल अगस्त के महीने में, कई ऑडिशन देने के बाद, उन्हें जे.के.रॉलिंग की पुरस्कृत पुस्तक श्रृंखला के बड़े बजट के रूपांतरण में किरदार निभाने के लिए चुना गया। स्वयं रॉलिंग ने इस चयन को मंज़ूरी दी: "रैडक्लिफ का स्क्रीन टेस्ट देखने के बाद मुझे नहीं लगता कि क्रिस कोलंबस को उससे बेहतर हैरी मिल सकता था।" वर्ष 2001 में रैडक्लिफ ने द टेलर ऑफ पनामा" ' नामक फिल्म में पियर्स ब्रोसनन के साथ सहायक भूमिका निभा कर अपने फ़िल्मी कैरियर की शुरुआत की एवं उसी वर्ष बाद में हैरी पॉटर श्रृंखला की पहली फिल्म "'हैरी पॉटर एंड द फिलोसोफर्स स्टोन" ' रिलीज़ हुई।

रैडक्लिफ ने इसके अलावा हैरी पॉटर की अगली पांच फिल्म रूपान्तरों - "हैरी पॉटर एंड द चेंबर ऑफ सीक्रेट्स" (2002), "हैरी पॉटर एंड द प्रिज़नर ऑफ अज़्काबन" (2004), "हैरी पॉटर एंड द गॉबलेट ऑफ फायर" (2005), "हैरी पॉटर एंड द ऑर्डर ऑफ द फीनिक्स" (2007) एवं "हैरी पॉटर एंड द हाफ-ब्लड प्रिंस" (2009)- में भी अभिनय किया है। उन्होनें सातवीं व आठवीं फ़िल्में -"हैरी पॉटर एंड द डेथली हैलोज़" भाग-I व II-भी साइन की हैं, जो क्रमशः 2010 एवं 2011 में आने वाली हैं। रैडक्लिफ इस अंतिम फिल्म को दो भागों में बांटने के फैसले से काफी खुश हैं, क्योंकि उनके हिसाब से इस चरमोत्कर्ष पुस्तक में किसी भी तरह की कटौती उचित नहीं है। ये फ़िल्में बॉक्स ऑफिस पर लगातार अच्छे परिणाम ला रही हैं।

वर्ष 2002 में, रैडक्लिफ "केनेथ ब्राना" (जो हैरी पॉटर एंड द चेंबर ऑफ सीक्रेट्स" ' में प्रोफ़ेसर लोखार्ट के किरदार में रैडक्लिफ के साथ नज़र आये थे) द्वारा निर्देशित वेस्ट एन्ड प्रोडक्शन की फिल्म द प्ले व्हाट आई रोट" 'में मेहमान कलाकार के रूप में नज़र आये। वर्ष 2006 में, उन्होनें टेलीविज़न श्रृंखला एक्स्ट्राज़" ' में अपनी पैरोडी के रूप में तथा साथ ही स्वतंत्र ऑस्ट्रेलियाई नाटक डिसेम्बर बॉयज़" ' के फिल्मांकन में नज़र आकर, एक बाल कलाकार से वयस्क अभिनेता का रूप लेना प्रारंभ किया। छह हफ़्तों में पूरी होने वाली यह फिल्म 14 सितम्बर 2007 को वार्नर ब्रोस द्वारा उत्तरी अमेरिका में रिलीज़ की गयी। रैड क्लिफ ने अपने ऑस्ट्रेलियाई उच्चारण को पक्का करने के लिए एक भाषा-प्रशिक्षक के साथ छह महीनो तक काम किया। उन्होनें यह किरदार इसलिए चुना क्योंकि वे एक ऐसी फिल्म में काम करना चाहते थे, जिसमें उनका किरदार केंद्रीय न होकर सहायक हो। इसके बाद, रैडक्लिफ 27 फ़रवरी 2007 में पिटर शेफ़र के नाटक 'ऐकव्स' के रिवाइवल में एलेन स्ट्रेंग, घुड़साल में काम करने वाला एक ऐसा लड़का जिसपर घोड़ों का जूनून सवार हो, के किरदार में नज़र आये। इस भूमिका ने रिलीज़ से पहले ही मीडिया का भरपूर ध्यान बटोरा एवं इसकी अग्रिम बिक्री 2 मिलियन डॉलर से भी ऊपर पहुंच गयी, चूंकि इस फिल्म के एक दृश्य में रैडक्लिफ नग्न नज़र आये थे। फिल्म समीक्षक उनकी छवि से भिन्न इस किरदार में उनकी सूक्ष्मता व गहराई से प्रभावित थे, इसलिए रैडक्लिफ के अभिनय को समीक्षकों से सकारात्मक समीक्षाएं मिलीं। ऐकव्स में रैडक्लिफ का अंतिम प्रदर्शन 9 जून 2007 को हुआ। इसके बाद वह प्रस्तुति न्यूयॉर्क शहर के ब्रॉडवे में चली गई, जहां इसका पहला प्रदर्शन 25 सितम्बर 2008 को हुआ। रैडक्लिफ ने यहां 'एलेन स्ट्रेंग' का अपना किरदार रिचर्ड ग्रिफिथ्स के साथ बदल लिया, जो लन्दन की ऐकव्स प्रस्तुति में भी उनके साथ थे एवं जिन्होंने हैरी पॉटर श्रृंखला में वरनॉन की भूमिका निभाई थी। नाटक की शुरुआत से पूर्व उन्होंने कहा कि वे ब्रॉडवे में अपने किरदार को दोहराने में घबराहट महसूस कर रहे थे, चूंकि उनके हिसाब से अमेरिकी दर्शक लन्दन के दर्शकों से ज़्यादा समझदार है।
2007 की गर्मियों के दौरान, उन्होंने प्रथम विश्व युद्ध के दौरान रुडयार्ड किपलिंग के पुत्र की मृत्यु की सच्ची घटना पर आधारित ITV के नाटक "'माई बॉय जैक" ' की फिल्म बनायीं, जिसे UK में स्मरण दिवस 2007 पर प्रसारित किया गया एवं अमेरिका में 20 अप्रैल 2008 को सर्वप्रथम प्रदर्शित किया गया। इस फिल्म में रैडक्लिफ ने प्रथम विश्व युद्ध के दौर के एक सैनिक व लेखक रुडयार्ड किपलिंग के पुत्र जैक किपलिंग की भूमिका निभाई. इस भूमिका के बारे में, उन्होंने कहा:
"मेरी उम्र के बहुत से लोगों के लिए प्रथम विश्व युद्ध सिर्फ इतिहास के पन्नों पर लिखा एक विषय है। " "लेकिन मैं इस विषय से हमेशा प्रभावित रहा हूं एवं मुझे लगता है कि यह हमेशा की तरह आज भी उतना ही प्रासंगिक है।" 

सोलह साल की उम्र में, रैडक्लिफ सबसे कम उम्र वाले ऐसे एक-मात्र ग़ैर-शाही नौजवान बन गए, जिनका वैयक्तिक पोर्ट्रेट ब्रिटेन के नैशनल पोर्ट्रेट गैलरी में लगाया गया हो। 13 अप्रैल 2006 को स्टुअर्ट पियर्सन राइट द्वारा बनाये गए उनके पोर्ट्रेट का अनावरण, लन्दन के रॉयल नैशनल थियेटर में नयी प्रदर्शनी के हिस्से के रूप में उदघाटन समारोह में किया गया। इसके बाद उसे नैशनल पोर्ट्रेट गैलरी में रख दिया गया, जहाँ पर वह अब भी स्थित है। पोर्ट्रेट-निर्माण के समय रैडक्लिफ चौदह साल के थे।

9 जुलाई 2007 को, रैडक्लिफ एवं हैरी पॉटर के उनके साथी सदस्य रुपर्ट ग्रिंट व एम्मा वाटसन ने हॉलीवुड के ग्रॉमैन्स चाइनीज़ थियेटर में अपने हाथ, पैर एवं छड़ी के निशान छोड़े.

28 दिसम्बर 2007 को "न्यूयॉर्क टाइम्स" में यह घोषणा की गयी कि रैडक्लिफ स्वर्गवासी फोटो-संवाददाता डैन एल्डन के जीवन पर आधारित जर्नी" ' या द जर्नी इज़ द डेस्टिनेशन" ' नामक आगामी फिल्म में उनका किरदार निभाएंगे. एल्डन की मां कैथी ने व्यक्तिगत रूप से हीथ लेजर, रायन फिलिप एवं जोक्सिन फिनिक्स आदि अन्य कलाकारों की बजाय रैडक्लिफ को उनके चुलबुलेपन, विनोदी प्रकृति और ऊर्जा को देखते हुए चुना। 

रैडक्लिफ ने सर्वप्रथम लड़कों के स्कूल इंडीपेंडेंट ससेक्स हाउस स्कूल से एवं ए.एस.स्तर के लिए इंडीपेंडेंट सिटी ऑफ लन्दन स्कूल से अपनी शिक्षा ग्रहण की। उन्हें 2006 में हुई AS स्तर की तीनों परीक्षाओं में ए ग्रेड हासिल हुआ, लेकिन उसके बाद उन्होंने शिक्षा से विराम लेने का फैसला कर लिया।

रैडक्लिफ का बयान है कि वे एक नास्तिक हैं एवं साथ ही उन्हें 'अपने यहूदी होने का बड़ा गर्व है'. वे विद्रोही रॉक संगीत पसंद करते हैं व सेक्स पिस्टोल्स एवं द लिबरटीन्स से लेकर आर्कटिक मंकीज़ एवं हालिया हार्ड-फाई, जेक पिनेट एवं केट नाश जैसे धारा के विपरीत चलने वाले बैंडों के प्रशंसक हैं। द होल्ड स्टेडी उनका पसंदीदा बैंड है। नवम्बर 2007 में, रैडक्लिफ ने जेकॉब गरशॉन के उपनाम से कई कवितायें प्रकाशित कीं. "'एटीट्यूड" ' के 2009 अंक में रैडक्लिफ ने लिबरल डेमोक्रेट पार्टी के लिए अपने समर्थन की घोषणा की, जिससे वे ऐसा करने वाली गिनी-चुनी हस्तियों में से एक बन गए।

2006 में "सन्डे टाइम्स" की धनाढ्य सूची में रैडक्लिफ नज़र आये, जिसमें उनके निजी संपत्ति को GB£14 मिलियन आंका गया। इसने उन्हें यूनाइटेड किंगडम के सबसे अमीर नौजवानों में से एक बना दिया। 2007 में वे पुनः ब्रिटिश नौजवानों की धनाढ्य सूची में नज़र आये, जिसमें उनकी संपत्ति £17 मिलियन आंकते हुए उन्हें ब्रिटेन के तैतीसवें सबसे अमीर नौजवान व्यक्ति के स्थान पर रखा गया। बताया गया है कि उन्होंने पहली पॉटर फिल्म के लिए तकरीबन £250,000, चौथी फिल्म के लिए तकरीबन £5.6 मिलियन एवं "हैरी पॉटर एंड द ऑर्डर ऑफ द फीनिक्स" के लिए £8 मिलियन से भी ज्यादा कमाया है। रैडक्लिफ ने कहा है कि अमीर होने के बावजूद, वे महंगे शौक नहीं रखते. रैडक्लिफ ने यह भी कहा कि चूंकि वे पढ़ना पसंद करते हैं इसलिए उनका मुख्य खर्च पुस्तकों पर ही होता है।

रैडक्लिफ केंट स्थित सिटिंगबोर्न के डेमेल्ज़ा हाउस चिल्ड्रेन्स हौस्पिस सहित विभिन्न स्वयंसेवी संस्थाओं में अनुदान देते आये हैं, जिसके लिए उन्होंने अपने प्रशंसकों से अनुरोध किया है कि वे उन्हें सालगिरह पर उपहार देने के बजाय दान करें। 
फ़रवरी 2005 में रैडक्लिफ ने 2005 के सुनामी पीड़ितों के लिए धन जुटाने में मदद करने के लिए एक 'हॉग्वार्ट्स क्रू' कमीज़ नीलामी के लिए उतारी, जिस पर उन्होंने अपने हस्ताक्षर किये थे। उनका यह टी-शर्ट सुनामी वस्त्र नीलामी का एक हिस्सा था, जिसने श्रीलंका संगठन के पुनर्निर्माण के लिए धन इकट्ठा किया। उन्होंने यह टी-शर्ट "हैरी पॉटर एंड द गॉबलेट ऑफ फायर" के निर्माण के दौरान पहना था। ये टी-शर्ट केवल मात्र फिल्म-निर्माण के सदस्यों के लिए ही जारी किये गए थे। उनकी कमीज़ ने £520 या $811.80 रुपया इकठ्ठा किया।

वे एक क्रिकेट प्रेमी भी बन चुके है एवं उन्होंने अपने 18वें सालगिरह पर इंग्लैंड बनाम भारत का पहला टेस्ट मैच देखा. वे अंतिम दिन के खेल की समाप्ति पर भारतीय बल्लेबाजी के उस्ताद सचिन तेंदुलकर तथा अंग्रेज़ सलामी बल्लेबाज़ एंड्रयू स्ट्रॉस के हस्ताक्षर लेने के लिए कतार में भी लगे। इस संबंध में, उन्होंने कहा:
"मैं हाल ही में एक साक्षात्कार में लोगों को बता रहा था कि मुझे ऐसा एक सपना आया था कि एंड्रयू स्ट्रॉस अपना बल्ला लेकर मेरा पीछा कर रहे हैं। " "यह वेस्ट इंडीज़ श्रृंखला के दौरान हुआ, जब एंड्रयू बहुत अच्छा नहीं खेल रहे थे एवं एक ऑस्ट्रलियाई, जो यह सुन रहा था, ने यह कहा कि मैं स्ट्रॉस की चिंता नहीं करता, अगर वो इस पल तुम्हारी तरफ घूम जाए तो शायद ही चूकेगा." 
रैडक्लिफ ने कहा है कि वे 'डिसप्रैक्सिया' नामक एक मस्तिष्क सम्बन्धी विकार से मामूली रूप से ग्रस्त हैं।



2009 

2008 

2006 

2005 

2003 

2001 

2008 

2007 
UK)

2006 

2005 

2004 

2003 

2002 

2001 



