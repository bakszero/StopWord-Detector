हरिभूमि

हरिभूमि हिन्दी भाषा में प्रकाशित होने वाला एक दैनिक समाचार पत्र है जो भारत में हरियाणा, छत्तीसगढ़ और मध्य प्रदेश में प्रकाशित होता है। इसकी स्थापना १९९६ में हुई जो वर्तमान में हरियाणा में रोहतक से, छत्तीसगढ़ में बिलासपुर, रायपुर एवं रायगढ़ से, मध्य प्रदेश में जबलपुर से और दिल्ली से प्रकाशित होता है। हरिभूमि ग्रुप की शुरुआत 5 सितंबर 1996 को साप्ताहिक हिंदी पत्रिका के रूप में हुई थी। बाद में नवंबर 1997 में यह दैनिक हिंदी अखबार के रूप में हरियाणा से रोहतक एडिशन के रूप में लांच किया गया। रोहतक एडिशन के जरिए पूरे हरियाणा राज्य की खबरें प्रकाशित की जाने लगीं।

अप्रैल 1998 में हरिभूमि मीडिया ग्रुप ने दिल्ली संस्करण की शुरूआत की और दिल्ली के साथ फरीदाबाद और गुड़गांव की खबरें प्रकाशित की जाने लगीं।

मार्च 2001 में हरिभूमि ग्रुप ने छत्तीसगढ़ में प्रवेश किया और बिलासपुर एडिशन की शुरूआत की। जून 2002 में बिलासपुर औऱ रायपुर में ग्रुप के ऑफिस शुरू किए गए। रायपुर एडिशन ने उड़ीसा के भी काफी क्षेत्र की खबरें प्रकाशित करनी शुरू कीं।

अक्टूबर 2008 में मध्य प्रदेश से हरिभूमि जबलपुर की शुरूआत की गई। इसी साल छत्तीसगढ़ में रायगढ़ एडीशन की भी शुरूआत की गई।

जनवरी से दिसंबर 2014 तक प्रसार और पाठक संख्या :

आईआरएस के आंकड़ों के अनुसार हरिभूमि छत्तीसगढ़ में प्रथम स्थान पर है।

हरिभूमि मीडिया ग्रुप दैनिक समाचारपत्र के अलावा विभिन्न प्रकार के साप्ताहिक सप्लीमेंट भी उपलब्ध कराता है। इनमें महिलाओं के लिए 'सहेली', बच्चों के लिए 'बालभूमि', युवाओं के लिए 'मंजिल', रविवार स्पेशल 'रविवार भारती', मनोरंजन के लिए 'रंगारंग' तथा सांस्कृतिक मैग्जीन 'चौपाल' प्रकाशित करता है।

हरिभूमि मीडिया ग्रुप के फाउंडर कैप्‍टेन अभिमन्यु सिंधु तथा ग्रुप एडिटर डॉ॰ कुलबीर छिकारा हैं।
