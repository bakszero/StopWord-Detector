बिश्वेश्वर नाथ रेऊ

बिश्वेश्वर नाथ रेऊ (१८९०-१९६६) जोधपुर रियासत के इतिहास विभाग, पुरातत्व विभाग, सरदार संग्रहालय, पुस्तक प्रकाश (पांडुलिपि पुस्तकालय) तथा सुमेर पुस्तकालय के अध्यक्ष थे। "महामहोपाध्याय" पंडित रेऊ ने एक इतिहासकार, पुरालेखवेत्ता, मुद्राशास्त्रज्ञ तथा संस्कृतज्ञ के रूप में अपनी छाप छोड़ी। पंडित रेऊ लिखित "मारवाड़ का इतिहास" सुप्रसिद्ध है।
पंडित रेऊ ने "भारत के प्राचीन राजवंश" तीन खण्डों में १९२०, १९२१ तथा १९३५ में प्रकाशित की। "राजा भोज" नामक पुस्तक १९३२ में प्रकाशित की गयी। १९३३ में भारत के प्राचीन राजवंश के तृतीय खंड का एक संशोधित और विस्तृत संस्करण " हिस्ट्री ऑफ़ दी राष्ट्रकूट" के रूप में लोकार्पित किया गया। " मारवाड़ का इतिहास" के दो खण्डों का १९३८ तथा १९४० में विमोचन हुआ। १९४६ में "कॉइन्स ऑफ़ मारवाड़" प्रकाशित हुई तथा " राठौड़ दुर्गादास" की जीवनी १९४८ में लोकार्पित हुई।


"गूगल बुक्स" में पंडित रेऊ लिखित पुस्तकें
