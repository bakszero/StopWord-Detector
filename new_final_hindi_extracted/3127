सामी शब्द जड़

सामी शब्द जड़ () अरबी, इब्रानी और सीरियाई जैसी सामी भाषाओं के क्रिया और संज्ञा शब्दों में व्यंजनों की उस छोटी शृंखला को कहते हैं जो किसी मूल अवधारणा (कॅान्सेप्ट) या चीज़ को दर्शाते हैं। इन जड़-व्यंजनों के इर्द-गिर्द स्वर वर्णों (या कभी-कभी अन्य व्यंजनों) को डालकर उस अवधारणा पर आधारित अलग-अलग अर्थों के शब्द बनाए जाते हैं। त्रि-व्यंजनीय (, तीन व्यंजनों वाली) जड़ें सबसे आम हैं, हालांकि चार-व्यंजनीय () जड़ें भी कहीं-कहीं मिलती हैं।

आम बोलचाल की हिन्दी, पंजाबी, कश्मीरी, फ़ारसी व तुर्की भाषाओं में बहुत से अरबी-मूल के शब्द हैं इसलिए इन शब्द जड़ों के उदाहरण इन भाषाओं में भी दिखते हैं। उदाहरण के लिए अरबी में: किताब (पुस्तक), कुतुब (पुस्तकें), कातिब (लेखक), कुत्ताब (कई लेखक), कतबा (उसने लिखा), मकतूब (लिखा हुआ), याकतुबू (वह लिखता है) - सभी 'क-त-ब' के व्यंजनों के बीच में स्वर बदलकर बनाए जाते हैं। यह 'क-त-ब' की त्रिव्यंजनीय जड़ 'लिख' की अवधारणा बताती है।

