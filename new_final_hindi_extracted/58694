विश्वरूपम

विश्वरूपम एक भारतीय जासूसी रोमांचक फिल्म है, जिसका निर्माण हिन्दी और तमिल भाषा में किया गया है। इस फिल्म का अनुवाद तेलुगू भाषा में किया गया है। इस फिल्म में कमल हासन मुख्य किरदार निभा रहे हैं। यह फिल्म 25 जनवरी 2013 को सिनेमाघरों में प्रदर्शित की गई थी।

यह कहानी एक कबूतर के दुकान से शुरू होती है, जहाँ एक बूढ़ा आदमी एक कबूतर को खाना खिलाकर उड़ा देता है। वह ऊँचा उड़ते हुए एक इमारत पर जाता है। वह इमारत एक मनोविज्ञानी का होता है, जो निरूपमा (पुजा कुमार), परमाणु अर्बुद विज्ञानी को देखता है। उसका पति विश्वनाथ (कमल हासन) पिछले तीन वर्षों से कथक सीखाने का कार्य करता है।


मनमदन (2010) बनने के बाद कमल हासन ने नवम्बर 2010 में इस कहानी पर काम करना शुरू किया। तब इस घरेलू परियोजना का नाम ठलाइवन लृक्किरण रखा। एक सूचना यह भी मिली थी की यह फिल्म अमेरिकी फिल्म हननीबल के कहानी पर आधारित है। इसके प्रदर्शन के कुछ ही दिन पहले कमल हासन ने बताया की यह कहानी का विचार उन्हें सात वर्ष पूर्व आया था। और तभी उन्होने इस पर एक फिल्म बनाने का निर्णय लिया था। इसके बाद इस फिल्म का नाम कई शीर्षक के पश्चात इसका नाम विश्वरूपम रख दिया गया। उसके बाद यह बताया गया की यह फिल्म 3 भाषाओं में - हिन्दी, तमिल और तेलुगू में बनेगी।

फरवरी 2011 को इस फिल्म में मुख्य भूमिका के लिए सोनाक्षी सिन्हा को लिया गया था। जिसके लिए 2 करोड़ रुपये रखा गया था। वह हासन की पत्नी के किरदार के लिए तय हुई। लेकिन फिल्म के निर्माण में देरी के कारण जुलाई में उनकी अन्य फिल्म होने के कारण वह इसे छोड़ गईं। इसके साथ ही इसी तरह अन्य बॉलीवुड अभिनेत्री कैटरीना कैफ़, दीपिका पादुकोण और सोनम कपूर भी इस कारण इस फिल्म को छोड़ गईं। इसके बाद वे विद्या बालन से बात करने गए। लेकिन वह किसी ओर फिल्म में कार्य करने के कारण फिल्म में नहीं आ सकीं। इसके बाद अगस्त के मध्य में समीरा रेड्डी को लिया गया। लेकिन कुछ सूत्रों का कहना था, की अनुष्का शेट्टी को यह किरदार दिया गया है। नवम्बर 2011 में न्यू यॉर्क में रहने वाली पूजा कुमार को लिया गया। जिसके बारे में गौतमी ने कमल हासन को शिफारिश की थी। इसके अलावा लक्ष्मी मंचू को भी फिल्म में एक किरदार दिया गया था। लेकिन अन्य कार्य के कारण वह भी इस फिल्म में काम नहीं कर सकीं।

श्रीया सरन एक सूत्र के अनुसार इस फिल्म में दूसरी मुख्य किरदार निभा रही हैं। लेकिन कुछ दिनों के बाद शिया सरन ने इस समाचार को गलत बताया। इसके बाद प्रिया आनंद ने बताया की वह इस किरदार के लिए चुनी गई हैं। लेकिन कमल हासन ने बताया की वह प्रिया आनंद को जानते ही नहीं हैं। इसके बाद ईशा शरवानी को एक किरदार के लिए चुना गया। सूत्रों के अनुसार वह कमल हासन की बहन का किरदार निभा रहीं हैं।

राहुल बोस इस फिल्म के मुख्य नकारात्मक किरदार के लिए चुने गए। उस महीने के बाद अभिनेता-निर्देशक शेखर कपूर ने टिवीटर में बताया कि वह इस फिल्म में एक विशेष उपस्थिती देंगे। उसी दौरान सम्राट चक्रबर्ती सहायक किरदार के लिए चुने गए। जयदीप अहलावत ने एक साक्षात्कार के दौरान बताया कि वह एक नकारात्मक किरदार इस फिल्म में निभा रहे हैं। नवम्बर 2011 में ज़रीना वहाब ने बताया कि वह एक छोटा सा किरदार इस फिल्म में निभा रहीं हैं। चित्रांगदा सिंह ने एक बहुत विशेष किरदार के लिए चुनी गई, लेकिन उन्होने मना कर दिया, क्योंकि उनकी उस समय सुधीर मिश्रा के साथ फिल्म करना था।

इस फिल्म का निर्माण 20 अप्रैल को शुरू होना था, लेकिन अमेरिका ने वीजा देने से मना कर दिया जिस कारण इसमें देरी हुई और उन्हें कनाडा में फिल्म के निर्माण के लिए जाना पड़ा और कार्य को शुरू होने में जून तक का समय लग गया। इसके बाद फिल्म का निर्माण चेन्नई में अगस्त 2011 में किया गया। इसमें हासन के कार्यालय का भी दृश्य है, यह अक्टूबर 2011 में लिया गया था। जब ईशा शरवानी भी निर्माण का हिस्सा बनी थी। इसका निर्माण धीरे धीरे से 2011 के अन्त तक हुआ। उसी वर्ष सम्राट चक्रबर्ती के साथ नवम्बर में किया गया, जहाँ चेन्नई में ही अफ़ग़ानिस्तान के जैसे दृश्य तैयार किए गए थे। जिसमें कई विदेशी लोगों को अमेरिकी सैनिक कि भूमिका दी गई थी। हासन ने कथक नृत्य बिरजू महाराज से सीखा जो इस फिल्म का बहुत महत्वपूर्ण भाग है।

इस फिल्म के निर्माण में देरी के कारण जो इसमें लम्बा समय लगा, उस कारण जो इसके पहले चुने गए कई कलाकार इस परियोजना को छोड़ कर चले गए। इस फिल्म का निर्माण मुख्यतः में हुआ है। इसमें अमेरिका, कनाडा शामिल है। इसके अलावा यह भारत में चेन्नई और मुंबई में निर्माण किया गया। कमल हासन ने अपने फिल्म के बाकी हिस्से के निर्माण के लिए 15 दिसम्बर 2011 को अमेरिका गए। जहाँ एक दृश्य बाहर में न्यू यॉर्क में होना था। इसके अनुवाद का कार्य मुंबई में फरवरी 2012 में शुरू हुआ। इस फिल्म के अन्त में जो लड़ाई थी। उसके लिए हॉलीवुड के करतब करने वाले ली व्हित्तकर को बुलाया गया था।
इसे बनाने वाले इसका निर्माण अधिक लागत में करना चाहते थे। जिससे यह 2012 के कन्नेस फिल्म उत्सव में दिखाया जाये। इसके लिए विशेष स्क्रीन का इंतजाम हॉलीवुड में रहने वाले निर्माता बेर्री एम ऑसबोर्न और माइकल वेस्टमोर ने किया था। इसके प्रदर्शन से पूर्व यह पता चला की यह फिल्म दो अलग अलग भागों में प्रदर्शित होगा और हर भाग अलग अलग प्रदर्शित होगा।

इसकी पहली झलक वाली छवि को मई 2012 में दिखाया गया। जो इस फिल्म के प्रचार का ही हिस्सा था। इसके छवि में कमल हासन लगातार हरे खाकी कपड़े ही पहने हुए और कबूतर उड़ाते हुए दिखाई पड़ते थे।
