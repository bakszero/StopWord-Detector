राष्ट्रीय राजमार्ग २४

४३८ किलोमीटर लंबा यह राजमार्ग दिल्ली से निकलकर उत्तर प्रदेश की राजधानी लखनऊ तक जाता है। इसका रूट दिल्ली - बरेली - लखनऊ है। 
हाईवे-24 दिल्ली को लखनऊ से जोड़ता है। इस मार्ग पर 80 कि॰मी॰ पर कुचेसर के मडफोर्ट या 110 कि॰मी॰ दूर ऊंचागांव फोर्ट का शांत माहौल आपको जरूर भाएगा। इसी मार्ग में गंगा तट पर बसे गढ़मुक्तेश्वर पहुंच कर आपको तीर्थ दर्शन और गंगा स्नान का अवसर भी मिलेगा। मुरादाबाद होकर 310 कि॰मी॰ दूर नैनीताल सात घंटे में पहुंच जाएंगे। वहां से रानीखेत, अल्मोड़ा, कौसानी के अलावा कार्बेट पार्क जा सकते हैं। इस नेशनल पार्क में एलीफेंट सफारी के साथ टाइगर देखने का अवसर भी मिल सकता है।
