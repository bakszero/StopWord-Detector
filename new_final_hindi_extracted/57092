उबर कप

उबर कप, जिसे कभी कभी महिलाओं की विश्व टीम प्रतियोगिता भी कहा जाता है एक बड़ी अंतरराष्ट्रीय बैडमिंटन प्रतियोगिता है जिसमें विभिन्न देशों की राष्ट्रीय महिला बैडमिंटन टीमें हिस्सा लेती हैं। पहली बार इसका आयोजन 1956–1957 में तीन वर्षों के अंतराल पर किया गया था। फिर 1984 से यह हर दो वर्षों के अंतराल पर होने लगी। इसका कार्यक्रम और आयोजन स्थल थॉमस कप के साथ मिला दिया गया जो पुरुष टीमों की वैश्विक प्रतियोगिता थी। उबर कप का नाम पूर्व ब्रिटिश महिला खिलाड़ी बेट्टी उबर के नाम पर पड़ा था जिन्होंने १९५० में पुरुषों के जैसी ही महिलाओं के लिये इस तरह की प्रतियोगिता के आयोजन की बात सोची थी। उन्होंने 1956–1957 के पहले प्रतियोगिता के लिये खिलाड़ियों का चुनाव भी किया जिसका आयोजन लंकाशायर, इंग्लैंड के लीथम सेंट ऐन्स में हुआ था।

इस प्रतियोगिता का ढाँचा पुरुषों के थॉमस कप की ही तरह था। २०१४ की प्रतियोगिता में चीन की टीम सबसे सफल टीम रही जिसने यह खिताब सबसे ज्यादा १३ बार जीता। जापान ने पांच बार व इंडोनेशिया और अमेरिका ने ३-३ बार यह खिताब जीता।

२०१६ की प्रतियोगिता कुन्शान, चीन में आयोजित की जानी है।

उबर कप ट्रॉफी आधिकारिक रूप से १९५६ में वार्षिक सभा में प्रदर्षित की गई थी, उसी वर्ष पहली बार उबर कप प्रतियोगिता आयोजित की गयी थी। इसका निर्माण "मैपिन और वेब" द्वारा बनाया गया था जो लंदन के जानेमाने चांदी निर्माता थे। यह ट्रॉफ़ी २० इंच उंची थी जिसके उपर एक घुमने वाली ग्लोब लगी है जिसपर एक महिला खिलाड़ी शटलकॉक के साथ खड़ी है।

आजतक सिर्फ पांच देशों ने उबर कप का खिताब जीता है जिसमें चीन ने सबसे ज्यादा १३ प्रतियोगिताएँ, जापान ५, इंडोनेशिया ३, संयुक्त राज्य अमेरिका ३, और कोरिया ने १ खिताब जीता है। उबर कप आजतक दू ही महाद्वीपों एशिया और उत्तर अमेरिका में आयोजित हुई है।

८ टीमें फ़ाइनल तक पंहुची हैं। उपविजेता देश हैं डेनमार्क, इंग्लैंड व नीदरलैंड। स्वीडन, भारत, जर्मनी, चीनी ताइपे, थाईलैंड सेमी फ़ाइनल तक पंहुच चुके हैं।

, इस प्रतियोगिता के इतिहास के फ़ाइनल चरण में पहुंचने वाले कुल २१ देश हैं। एशिया के सबसे ज्यादा १० देश हैं और यूरोप के ६। अमेरिका और ओसेनिया के दो दो व अफ्रीका से दक्षिण अफ्रीका ने फ़ाइनल खेलने के लिये योग्यता पाई।










