उत्तराखण्ड विधानसभा चुनाव, २००२

उत्तराखण्ड विधानसभा चुनाव, २००२ भारत के उत्तराखण्ड (तब उत्तराँचल) राज्य में हुआ पहला विधानसभा चुनाव था। जब उत्तराखण्ड ९ नवम्बर २००० को भारत के सत्ताइसवें राज्य के रूप में अस्तित्व में आया था तब राज्य में भारतीय जनता पार्टी की अन्तरिम सरकार बनाई गई। २००२ में हुए चुनावों से राज्य में पहली राज्य सरकार का गठन हुआ था जो जनता द्वारा चुनी गई थी। इस चुनाव के लिए राज्य में कुल ६,७५३ मतदान-केन्द्र बनाए गए थे और चुनाव तिथि १४ फ़रवरी २००२ थी।

इन विधानसभा चुनाव में कुल ९२७ प्रत्याशी मैदान में थे (८५५ पुरुष और ७२ महिलाएँ) जिनमें से कुल ७० प्रत्याशी निर्वाचित हुए (६६ पुरुष और ४ महिलाएँ)। इन चुनावों का परिणाम इस प्रकार रहा:

इस चुनाव में भारतीय राष्ट्रीय काँग्रेस ३६ सीटें जीतकर सबसे बड़े दल के रूप में उभरी और राज्य में पहली सरकार काँग्रेस की बनी।

