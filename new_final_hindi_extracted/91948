रजनीगन्धा

रजनीगन्धा (वानस्पतिक नाम : "Polianthes tuberosa") सुगन्धित फूलों वाला पौधा है जो पूरे भारत में पाया जाता है। रजनीगंधा का पुष्प कुप्पी (फनल) के आकार का और सफेद रंग का लगभग 25 मिलीमीटर लम्बा तथा सुगन्धित होते हैं।रजनीगन्धा के फूल को कहीं-कहीं 'अनजानी' तथा 'सुगंधराज' नाम से भी जाना जाता है। रजनीगंधा का फूल अपनी मनमोहक भीनी-भीनी सुगन्ध, अधिक समय तक ताजा रहने तथा दूर तक परिवहन क्षमता के कारण बहुत ही महत्वपूर्ण स्थान रखता है।
