मिस्टर एक्स (2015 फ़िल्म)

मिस्टर एक्स भारतीय बॉलीवुड फ़िल्म है, जिसका निर्देशन विक्रम भट्ट ने किया है। यह फ़िल्म 17 अप्रैल 2015 को सिनेमाघरों में प्रदर्शित हुई।

रघु राम राठौड़ (इमरान हाशमी) और सिया वर्मा (अमायरा दस्तूर) एक दूसरे से बहुत प्यार करते हैं। सिया के पिता पिछले कई सालों से जेल में बंद हैं। रघु और सिया दोनों पुलिस के खुफिया एेंटी टेरेरिस्ट डिपार्टमेंट में एजेंट हैं। डिपार्टमेंट को अपने सूत्रों से खबर मिलती है राज्य के मुख्य मंत्री की जान को खतरा है। एटीडी का एसीपी (अरूणोदय सिंह) मुख्य मंत्री की सुरक्षा की जिम्मेदारी रघु को सौंपता है। हालात ऐसे बनते हैं कि एक मीटिंग में बतौर चीफ गेस्ट पहुंचे सीएम को रघु सभी के सामने अपनी गोलियों से भून डालता है। रघु को गिरफ्तार कर लिया जाता है और एक बंद पड़ी फैक्ट्री में ले जाया जाता है जहां हुए एक भीषण विस्फोट के बाद मीडिया में रघु के मारे जाने की खबर आती है। रघु इस हादसे के बाद भी बच जाता है लेकिन बुरी तरह से जले रघु के शरीर में रसायन की प्रतिक्रिया का ऐसा असर होता है कि रघु अदृश्य रहकर अपने दुश्मनों का सफाया करता है।


इस फ़िल्म के बारे में 2013 में बताया गया। इसमें इमरान हाशमी को मिस्टर एक्स के किरदार के लिए लिया गया।

इसके प्रचार के लिए इमरान हाशमी 17 अप्रैल 2015 को सीआईडी में मिस्टर एक्स के किरदार में ही गए और अपराधी को पकड़ कर सीआईडी की सहायता करते हुए दिखाया गया था।

इसमें अंकित तिवारी द्वारा गाये गए गाने को मार्च 2015 में प्रदर्शित किया गया। इस महेश भट्ट की पहली फ़िल्म है जिसमें उन्होने गाना गाया है।

