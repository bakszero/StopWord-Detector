लतरी

लतरी या खेसारी (वानस्पतिक नाम: "Lathyrus sativus") एक वनस्पति है जिससे दाल प्राप्त होती है। इसकी दाल सब दालों से ज्यादा पौष्टिक, सुरक्षित एवं कम कीमत पर मिलने वाली एकमात्र दाल है। दुनिया के अनेक राष्ट्रों में इसकी खेती एवं इसका उपयोग प्राचीनकाल से किया जाता रहा है। खेसारी दाल का वनस्पति शास्त्र का नाम "लेथाइरस सेटाइवस" एवं अंग्रेजी का नाम ग्रास पी, मराठी का लाख-लाखोड़ी, हिन्दी, असमी, बंगला, बिहारी नाम खेसारी-खेसाड़ा है। पूर्वी उत्तर प्रदेश में इसे लतरी कहते हैं।

