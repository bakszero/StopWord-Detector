भारोत्तोलन

भारोत्तोलन ताक़त और तकनीक की परीक्षा से संबंधित एक प्रकार का खेल है, खिलाड़ी को अच्छी सेहत के साथ ही मानसिक तौर पर भी मज़बूत होने की ज़रूरत होती है। चोटी के भारोत्तोलक अपने वज़न से तीन गुना ज़्यादा तक भार उठा लेते हैं। भारोत्तोलन में दो तरह की तकनीकों का इस्तेमाल होता है। पहली तकनीक है स्नेच, जिसमें भार को सिर के ऊपर तक उठाना होता है और दूसरी तकनीक है क्लीन एंड जर्क, जिसमें भार को दो चरणों में उठाना होता है। सफलतापूर्वक भार उठाने के लिए भारोत्तोलक के हाथ सिर के ऊपर तक जाना और शरीर का सीधा रहना जरूरी होता है।

