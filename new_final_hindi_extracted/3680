अश्वशाव तारामंडल

अश्वशाव या इक्वूलियस एक छोटा-सा तारामंडल है जो अंतर्राष्ट्रीय खगोलीय संघ द्वारा जारी की गई ८८ तारामंडलों की सूची में शामिल है। त्रिशंकु तारामंडल के बाद यह इस सूची का दूसरा सब से छोटा तारामंडल है। दूसरी शताब्दी ईसवी में टॉलमी ने जिन ४८ तारामंडलों की सूची बनाई थी यह उनमें भी शामिल था। इसके सभी तारे काफ़ी धुंधले हैं और उनमें से कोई भी +३.९ मैग्नीट्यूड (चमक या सापेक्ष कान्तिमान) से अधिक रोशन नहीं है। ध्यान रहे कि मैग्नीट्यूड एक विपरीत माप होता है: यह जितना अधिक हो तारे की चमक उतनी ही कम होती है।

अश्वशाव तारामंडल को अंग्रेज़ी में "इक्वूलियस कॉन्स्टॅलेशन" (Equuleus constellation) कहा जाता है। यूनानी भाषा में "इक्वूलियस" एक छोटे घोड़े को या घोड़े के बच्चे को कहते हैं। अश्वशाव का संस्कृत में अर्थ भी "घोड़े का बच्चा" है। वास्तव में यूनानी और संस्कृत दोनों हिंद-यूरोपीय भाषाएँ हैं और "एक्वस" और "अश्व" सजातीय शब्द हैं, जिस से यह थोड़े मिलते-जुलते भी हैं।

अश्वशाव तारामंडल में ३ मुख्य तारे हैं, हालांकि वैसे इसमें १० तारों को बायर नाम दिए जा चुके हैं। इनमें से एक के इर्द-गिर्द ग़ैर-सौरीय ग्रह परिक्रमा करता हुआ पाया गया है। इस तारामंडल के मुख्य तारे और अन्य वास्तुएँ इस प्रकार हैं -

इस तारामंडल के क्षेत्र में कुछ आकाशगंगाएँ भी दिखाई देती हैं लेकिन वे सब काफ़ी धुंधली हैं।

