पार्क होटल नई दिल्ली

होटल पार्क नई दिल्ली, शहर के सबसे प्रसिद्ध लग्ज़री 5 सितारा होटलों में से एक है। इस होटल का स्वामित्व एपीजे सुरेंद्र ग्रुप के पास हैं जिसका मुख्यालय कोलकाता मे हैं। इस समूह के अन्य होटल बैंगलोर, चेन्नई, हैदराबाद, कोलकाता, मुंबई, विशाखापट्टनम और गोवा में स्थित हैं। भारत की राजधानी नई दिल्ली में स्थित होने के चलते इस होटल का एक अपना अलग ही महत्व हैं। 

सुरेंद्र पॉल द्वारा शुरू किये गए पार्क होटल समूह का पहला होटल कोलकाता में फैशनेबल पार्क स्ट्रीट पर, 1 नवंबर 1967 को उद्घाटन किया गया था। जबकि पार्क नई दिल्ली ने 1987 से अपना सञ्चालन शुरू किया। सुरेंद्र पॉल की मृत्यु के बाद उनकी बेटी प्रिया पॉल ने 1990 से इस होटल का सञ्चालन का भर संभाला।

पार्क नई दिल्ली ने 2000 में जंतर-मंतर (१७२४ में निर्मित) की पुनरुधार के लिए भारतीय पुरातत्व सर्वेक्षण (एएसआई)के साथ एक समझौता किया था। 

यह होटल नई दिल्ली शहर के दिल माने जाने वाले जाने कनॉट प्लेस में स्थित हैं। 



इस होटल के आस पास अन्य कई प्रसिद्ध पर्यटक स्थल जैसे इंडिया गेट, पुराना किला (लगभग 6 किमी) और दिल्ली हाट हैं। कनॉट प्लेस में स्थित होने के चलते यह होटल बिज़नस यात्रियों के द्वारा काफी पसंद किया जाता है। 

पार्क होटल, नई दिल्ली कुल 220 कमरे हैं जो 11 मंजिलों में फैले हैं। प्रत्येक कमरे बहुत ही आकर्षक तरीके से डिजाईन किये गए हैं। 

इस होटल के मशहूर रेस्टोरेंट का नाम अग्नि हैं। यह इतालवी, भूमध्यसागरीय एवं एशियाई व्यंजनों के लिए प्रसिद हैं। यह लगातार 3 साल के लिए 'सर्वश्रेष्ठ भारतीय रेस्तरां' के रूप में भी सम्मानित होता रहा हैं। 

