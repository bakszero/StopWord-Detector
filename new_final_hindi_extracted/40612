कालनेमि

"कालनेमि" लंकेश्वर रावण का मामा एवं एक मायावी राक्षस था। कालनेमि का उल्लेख सनातन धर्म से संबंधित रामायण काव्य में अाता है जब लंका युद्ध के समय रावण के पुत्र मेघनाद द्वारा छोड़े गए शक्तिबाण से लक्ष्मण मूर्छित हो गये तो सुषेन वैद्य ने इसका उपचार संजीवनी बूटी बताया जो कि हिमालय पर्वत पर उपलब्ध था। हनुमान ने तुरंत हिमालय के लिये प्रस्थान किया। रावण ने हनुमान को रोकने हेतु मायावी "कालनेमि राक्षस" को अाज्ञा दी। कालनेमि ने माया की रचना की तथा हनुमान को मार्ग में रोक लिया। हनुमान को मायावी कालनेमि का कुटिल उद्देश्य ज्ञात हुअा तो उन्होने उसका वध कर दिया।
हनुमान जी ने कालनेमि दानव का वध जिस जगह पर किया आज वह स्थान "सुल्तानपुर" जिले के कादीपुर तहसील में विजेथुवा महावीरन नाम से सुविख्यात है एवं इस स्थान पर "भगवान हनुमान" को समर्पित एक सुप्रसिद्ध पौराणिक मंदिर भी स्थापित है।

