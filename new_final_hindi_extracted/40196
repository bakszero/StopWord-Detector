मौसम

मौसम वातावरण की दशा को व्पक्त करने के लिये प्रयोग किया जाता है। अधिकांश मौसम को प्रभावित करने वाली घटनाएं ट्रोपोस्फीयर में होती है। मौसम दैनंदिन तापमान और वर्षा गतिविधि को संदर्भित करता है जबकि जलवायु समय की लम्बी अवधी में औसत वायुमंडलीय स्थितियों के लिए शब्द है। यह एक छणिक घटना है

ऋतु जहां सिर्फ एक बड़े कालखंड के लिये प्रयुक्त होता है वहीं मौसम अपेक्षाकृत छोटे समय के लिये भी प्रयुक्त होता है। उदाहरनार्थ, यह कहा जा सकता है कि "फरवरी से मार्च तक वसन्त ऋतु होती है" पर ये कहना थोड़ा गलत लगता है कि "आज की ऋतु बहुत सुन्दर है"। इस जगह पर "आज का मौसम बहुत सुन्दर है" कहना उचित होगा। मौसम का प्रयोग, निस्संदेह बड़े कालखंड के लिये भी किया जा सकता है - "फरवरी से मार्च तक वसन्त का मौसम होता है"


