सुनीति चौधरी और शान्ति घोष

भारत के स्वतंत्रता संग्राम में बहुत कम अवस्था में बड़ा कारनामा करके दिखाने वाली सुनीति चौधरी का जन्म 22 मई 1917 कुमिल्ला में हुआ। सुनीति उस समय के प्रसिद्ध दीपाली संघ की सदस्य थीं। आजादी की लडाई में सुनीति चौधरी का कारनामा सुनकर लोग आज भी दाँतों तले अँगुली दबा लेते हैं। चटगाँव शस्त्रागार काण्ड के बाद पूर्वी बंगाल आग की लपटों से घिर गया था। अंग्रेज सरकार पूरी तरह से बौखला उठी थी। तभी २४ दिसम्बर की एक रोमांचकारी घटना ने चारों ओर तहलका मचा दिया। फिरंगी सरकार को हैरान कर देने वाली इस घटना की नाइकाएँ थीं पन्द्रह और साढे पन्द्रह साल की दो स्कूली लडकियाँ- सुनीति चौधरी और शान्ति घोष। 

पूर्वी बंगाल (अब बंगलादेश) में हर आदमी की शिनाख्त के लिए उन दिनों एक परिचय पत्र दिया जाता था। जिसमें उसके फोटो के साथ उसका नाम पता लिखा रहता था। यह सख्ती क्रान्तिकारियों को पकडने के लिए की जा रही थी। परिचय पत्र न दिखाने पर उसे गोली से उडाया जा सकता था। इस सख्ती के कारण क्रान्तिकारियों का कहीं आना-जाना बहुर मुश्किल हो गया था। सब जगह अंग्रेजों की फौज थी। त्रिपुरा जिले के मजिस्ट्रेट स्टीवेंन्स को गोली से उडाने के धमकी भरे पत्र मिल चुके थे। जिला हेडक्वाटर कुमिल्ला शहर में था, जहाँ दुहरे काँटेदार तारों से घिरे बँगले में स्टीवेन्स एक कैदी की तरह सख्त पहरे में रह रहा था, डर के मारे वह बँगले से बाहर कानपुर में शांति घोष के साथ जिला मजिस्ट्रेट स्टीवेन्स पर गोली चलाई।

