ब्रज के यातायात

ब्रज के यातायात के साधनों के रूप में रेल, मोटर, बैलगाड़ी, ऊँट गाड़ी, ताँगा, इक्का, रिक्शा आदि उपलब्ध हैं तथा ब्रज सीमान्तर्गत आगरा का खेरिया हवाई अडड़ा भी उपलब्ध है।

ब्रज में कई रेल मार्ग विधमान हैं, जिनके नाम - मध्य रेलवे, पश्चिम रेलवे, पूर्वोत्तर रेलवे और उत्तर रेलवे हैं। इन रेलमार्गों के द्वारा यात्री ब्रज भूमि तक आसानी से आते हैं और वापिस जाते हैं। साथ ही साथ इन मार्गों के द्वारा माल के ढोने का महत्वपूर्ण कार्य होता है।





मथुरा से वृन्दाबन तक, हाथरस नगर से हाथरस जंकशन तक, आगरा से टूंडला तक आगरा से फतेहपुर सीकरी तक प्रधान रेलों के उपमार्ग भी हैं।

ब्रज में सड़कों के कच्चे और पक्के दोनों प्रकार के मार्ग हैं। पक्के मार्ग प्रधान नगरों में होकर जाते हैं तथा कच्चे मार्ग ग्राम और कस्बों में होकर जाते हैं। प्रधान पक्के मार्ग मथुरा-बरेली, मथुरा-अलीगढ़, मथुरा-ड़ीग, मथुरा-भरतपुर, दिल्ली-आगरा और अलीगढ़-एटा आदि हैं।







पहिले जव रेल और बड़ी-बड़ी पक्की सड़के नहीं थी, तव यमुना नदी के द्वारा बड़ी-बड़ी नावों से याता-यात किया जाता था। उस समय यमुना नदी में जल बहुत गहरा होता था, जिसके कारण उसमें बड़ी-बड़ी नावें चला करती थीं। उन नावों से यात्री और समान को आगरा, मथुरा से दिल्ली लाया ले जाया जाता था। छोटी नावें छोटी नदियों और नहरों में चला करती थी। जव से यमुना नदी से नहरें नीकाली गई हैं, तव से इसमें बहुत कम जल रहता है, अतः प्रत्येक ॠतु में नावों से यातायात करने में सुविधा नहीं हैं। फिर रेल और सड़कों से यातायात बढ़ जाने से जलमार्ग वैसे थी उपेक्षित है। अतः जलमार्ग अब बन्द हो चुका है। 
