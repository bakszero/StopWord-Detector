यूएई दिरहम

दिरहम संयुक्त अरब अमीरात की मुद्रा है। दिरहम सौ फिल्स से समविभाजित है। दिरहम को 1973 में कतर और दुबई रियाल के स्थान पर सम मूल्य पर जारी किया गया। कतर और दुबई रियाल 1966 से चलन में थे, जिन्हें आबू धाबी को छोड़कर सभी अमीरात में स्वीकार किया जाता था। आबू धाबी में बहरीनी दीनार का चलन था, जिसके स्थान पर एक दिरहम = 0.1 दीनार विनिमय दर पर दिरहम को जारी किया गया। 1966 से पहले संयुक्त अमीरात का हिस्सा बने सभी अमीरात में गल्फ रुपए का चलन था। गल्फ रुपए से कतर और दुबई रियाल में परिवर्तन के दौर में कुछ समय के लिए सभी अमीरात ने सउदी रियाल को स्वीकार किया।
