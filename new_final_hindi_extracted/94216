शाही वनस्पति उद्यान

नदी के किनार स्थित शाही वनस्पति उद्यान की गिनती विश्‍व के बेहतरीन उद्यानों में होती है। ४० हैक्टेयर में फैले इस उद्यान में १२,००० प्रजातियों के पौधे रखे गए हैं। १८४५ में इसे बनाने का निश्चय किया गया था। १८५२ में जर्मन मूल के वनस्पतिशास्त्री फर्नीएंड वॉन मूलर ने इसे बनाने की शुरुआत की। बाद में उनके उत्तराधिकारी विलियम गुलिफॉयल ने इसे विस्तार प्रदान किया। यहां पर कुछ पेड़ १०० साल से भी पुराने हैं। वनस्पति के अतिरिक्त विभिन्न प्रकार के पक्षियों को भी यहाँ देखा जा सकता है।
