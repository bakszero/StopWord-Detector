चंद्रा एक्स-रे वेधशाला

चंद्रा एक्स-रे वेधशाला (Chandra X-ray Observatory), एक कृत्रिम उपग्रह है जिसे २३ जुलाई १९९९ को STS-93 पर नासा द्वारा प्रक्षेपित किया गया | इसका नामकरण भारतीय - अमेरिकी भौतिक विज्ञानी सुब्रमण्यम चंद्रशेखर के सम्मान में किया गया जो कि सफ़ेद बौने तारों के लिए अधिकतम द्रव्यमान का निर्धारण करने के लिए जाने जाते है | संस्कृत में चन्द्र का अर्थ ' चन्द्रमा' और 'चमक' भी होता है |

चंद्रा वेधशाला नासा की चार महान वेधशालाओं में से तीसरी वेधशाला है | सबसे पहली हबल अंतरिक्ष दूरदर्शी, दूसरी कॉम्पटॉन गामा रे वेधशाला (१९९१ में प्रक्षेपित) और अंतिम स्पिट्जर अंतरिक्ष दूरदर्शी है | सफल प्रक्षेपण से पहले चंद्रा वेधशाला को AXAF ' एडवांस एक्स -रे एस्ट्रोफिजिक्स फेसिलिटी ' के रूप में जाना जाता था।| AXAF का परिक्षण रेडोन्ड़ो तट, केलिफोर्निया में TRW (अब नोर्थरोप ग्रुम्मान एयरोस्पेस सिस्टम) द्वारा किया गया था | चंद्रा एक्स-रे अपने उच्च कोणीय रिज़ॉल्यूशन दर्पण के कारण किसी भी पिछले एक्स-रे दूरबीन की तुलना में १०० गुना अधिक संवेदनशील है |

पृथ्वी के वायुमंडल द्वारा अधिकतम प्रकार की एक्स-रे का बड़ी मात्रा में अवशोषण कर लिया जाता है जिसका धरती आधारित दूरबीनों से पता नहीं लगाया जा सकता | इस कारण अवलोकन के लिए एक अंतरिक्ष आधारित दूरबीन बनानेकी आवश्यकता हुई |

सन् १९७६ में चन्द्रा एक्स-रे वेधशाला (तत्कालीन नाम AXAF) को रिच्कार्दो ग़िअक्कोनि और हार्वे तानान्बौम द्वारा नासा के लिए प्रस्तावित किया गया था | इसका प्रारंभिक कार्य मार्शल स्पेस फ्लाइट सेंटर (MSFC) और स्मिथसोनियन एस्ट्रोफिजिकल ऑब्जरवेटोरी (SAO) में अगले वर्ष शुरू किया गया | इस बीच सन् १९७८ में नासा के पहले इमेजिंग एक्स - रे दूरबीन, आइंस्टीन (HEAO 2) कक्षा में स्थापित किया गया | चन्द्रा परियोजना पर कार्य सन् १९८० और सन् १९९० में जारी रहा | सन् १९९२ में कम लागत करने हेतु अंतरिक्ष यान को फिर से डिजाइन किया गया |

सन् १९९८ में AXAF का नाम चंद्रा कर दिया गया और सन् १९९९ में इसे शटल कोलंबिया (STS-93) द्वारा प्रक्षेपित किया गया |
