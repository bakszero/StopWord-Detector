नॉर्थवेस्ट एयरलाइंस कार्पोरेशन

नॉर्थवेस्ट एयरलाइंस कार्पोरेशन (संक्षेप मे अक्सर एन.डब्लू.ए) संयुक्त राज्य का एक प्रमुख एयरलाइन था जिसे 1926 में स्थापित किया गया था। लेकिन बाद मे इसका विलय डेल्टा एयर लाइन्स इंक के साथ हो गया। 29 अक्टूबर 2008 को इस विलय की मंजूरी के बाद, डेल्टा दुनिया की सबसे बड़ी एयरलाइन बन गयी थी, लेकिन 9 दिसंबर, 2013 को अमेरिकन एयरलाइंस-अमेरिका एयरवेज के विलय के बाद इसका स्थान छीन गया। हालांकि, नॉर्थवेस्ट ने अपने नाम और ब्रांड के तहत अपना संचालन जारी रखा जब तक इसका एकीकरण 31 जनवरी, 2010 को पूरा नहीं हो गया। [4]

इसका मुख्यालय एआगान, मिनेसोटा मिनियापोलिस सेंट पॉल अंतरराष्ट्रीय हवाई अड्डे के पास में था। द्वितीय विश्व युद्ध के बाद इसने टोक्यो, जापान को हब बनाकर (शुरू हानेडा हवाई अड्डे, बाद में नारिता अंतर्राष्ट्रीय हवाई अड्डे) प्रशांत महासागर के पार के बाजारों में प्रभुत्व बना लिया। 

1986 में रिपब्लिक एयरलाइंस के अधिग्रहण के बाद, नॉर्थवेस्ट ने डेट्रायट मेट्रोपोलिटन वेन काउंटी हवाई अड्डा और मेम्फिस अंतरराष्ट्रीय हवाई अड्डे पर प्रमुख केन्द्रों की स्थापना की। 1993 में इसने केएलएम के साथ एक रणनीतिक गठबंधन शुरू किया। 

इसके क्षेत्रीय उड़ानो को नॉर्थवेस्ट एयर लिंक के नाम से मेसाबा एयरलाइंस, पिनाकलएयरलाइंस, और कम्पास एयरलाइंस के द्वारा संचालित किया जाता था। मिडवेस्ट एयरलाइंस मे नॉर्थवेस्ट एयरलाइंस एक गौण हिस्सेदार था एवं इसकी 40% हिस्सेदारी थी।[7]

नॉर्थवेस्ट एयरलाइंस, नॉर्थवेस्ट एयरवेज, के नाम से कर्नल लुईस ब्रिटिन द्वारा 1 सितंबर, 1926 को स्थापित किया गया था। यह नाम मध्य-पश्चिमी संयुक्त राज्य अमेरिका के ऐतिहासिक नाम की ओर इंगित करता हैं, जो नॉर्थवेस्ट एरिया से लिया गया है। 

अन्य प्रारंभिक एयरलाइंस की तरह, इसका ध्यान यात्री परिवहन में नहीं बल्कि अमेरिकी डाक विभाग के लिए पत्रों को ढोने मे था।[8] एयरलाइन मूल रूप से डेट्रायट मिशिगन में आधारित था। इसने यात्री परिवाह्न 1927 मे प्रारम्भ किया। 1929मे इसने विनिपेग की साथ अंतरराष्ट्रीय उड़ान शुरू किया।

नॉर्थवेस्ट एयरलाइंस के शेयरो का 1941 में सार्वजनिक रूप से कारोबार किया जाने लगा।

1931 नॉर्थवेस्ट एयरलाइंस ने एक अग्रणी परीक्षण उड़ान पर चार्ल्स और ऐनी लिन्डबर्ग के उड़ान को प्रायोजित किया जो अलास्का होते हुए जापान जाता था यही बाद मे नॉर्थवेस्ट एयरलाइंस का 'ग्रेट सर्किल मार्ग के नाम से जाना गया। इससे 2,000 मील (3,000 किलोमीटर) की अतिरिक्त दूरी को बचाया जा सकता है। टोक्यो और सियोल (गिम्पो हवाई अड्डे) के बीच उड़ान 20 अक्टूबर 1947 को शुरू हुई। सालों तक नॉर्थ वेस्ट एरलाइन जापान मे सबसे बड़ी विदेशी एयरलाइन कंपनी थी।

1 अक्टूबर 1986 को, नॉर्थवेस्ट का रिपब्लिक एयरलाइंस के साथ विलय कर दिया, जो मिनियापोलिस सेंट पॉल की ही कंपनी थी। 

यह उस समय के इतिहास में सबसे बड़ी एयरलाइन विलय थी। विलय के लिए एक प्रमुख कारण यह भी था की 1985 मे नॉर्थवेस्ट की घरेलू और प्रशांत महासागर के पार वाहक की अटूट छवि को यूनाइटेड एयरलाइंस के तरफ से कड़ी चुनौई मिल रही थी।

पैसे की बचत के प्रयास के बावजूद नॉर्थवेस्ट एरलाइन्स को, 2005 मे अपने 79 साल के इतिहास में पहली बार दिवालियापन के लिए अर्जी देना पड़ा।

14 अप्रैल 2008 को, नॉर्थवेस्ट एयरलाइंस ने यह घोषणा की यह डेल्टा एयर लाइन्स के साथ विलय कर इस दुनिया की सबसे बड़ी एयरलाइन बनेगी। 29 अक्टूबर, 2008 को इस विलय को अनुमोदित किया गया था। 

नॉर्थवेस्ट के इतिहास श्रम संबंध परेशानियों से ग्रस्त रहा हैं। इसी के चलते 1998 में एयरलाइन, दो से अधिक सप्ताह के लिए बंद रहा था। परिणामस्वरूप, 1998 मे एयरलाइन को काफ़ी नुकसान उठना पड़ा था।[40] [41] [42]

2009 तक नॉर्थवेस्ट एरलाइन्स के इन विमानन कंपनियों के साथ कोडशेयर समझौते थे।

