आइबिरिया एयरलाइंस

१९२७ मे संस्थापित आइबिरिया स्पेन की राजकीय विमान सेवा है मैड्रिड मे स्थित यह एरलाइन्स अपने मुख्य आधार स्थलों बरजस एरपोर्ट और बार्सिलोना एल प्राट एरपोर्ट से कई सारे अंतराष्ट्रीय गंतव्यों के लिए उड़ाने संचालित करती है। 
आइबिरिया रीजनल (एक स्वतंत्र विमान सेवा एर नॉस्टरम द्वारा संचालित) और आइबिरिया एक्सप्रेस के साथ मिलकर यह आइबिरिया समूह का निर्माण करती है। आइबिरिया समूह ३९ से अधिक देशों के ९० से अधिक गंतव्यों तक सेवा प्रदान करता है। कई अन्य एरलाइन्स के साथ कोड समझौते के आधार पर यह ९० दूसरे गंतव्यों तक की यात्रा सुविधा भी प्रदान प्रदान करता है।

८ एप्रिल २०१० को यह सूचना सार्वजनिक की गयी कि ब्रिटिश एरलाइन्स के साथ आइबिरिया के विलय के लिए समझौता हो गया और इस विलय के परिणाम स्वरूप आमदनी के आधार पर विश्व के तीसरे सबसे बड़े एरलाइन्स समूह का निर्माण होगा।

२९ नवंबर २०११ को दोनों एरलाइन्स के शेयर धारकों ने इस विलय को मंज़ूरी दे दी। जनवरी २०११ मे नयी संयुक्त संस्था इंटरनॅशनल एरलाइन्स ग्रूप की स्थापना की गयी हालाँकि दोनों एरलाइन्स अब भी अपने ब्रांड नेम से ही सेवाएँ संचालित करती हैं। 

इस एरलाइन्स का मुख्य कार्यालय एम वी. ४९ बिज़्नेस पार्क मॅड्रिड मे स्थित है २०१३ मे इस एरलाइन्स मे खर्चों मे कमी की लिहाज से मॅड्रिड के सॅलमेंका डिस्ट्रिक्ट के कॅमपोज़ वेलज़क़ुज़ स्थित अपना पुराना मुख्य कार्यालय बदल दिया था।

३ एप्रिल २००१ को आइबिरिया का निजीकरण कर दिया गया और यह मॅड्रिड के आइबिक्स-३५ स्टॉक इंडेक्स मे शामिल कर ली गयी।

इसके प्रमुख शेयर धारक थे - काजा मॅड्रिड– २३.४५%, ब्रिटिश एरवेस १३.२%, एस ई पी आई– ५.२%, एल कोर्टे इंगलस– २.९०%। 

बाद मे ब्रिटिश एरवेज ने आइबिरिया मे अमेरिकन एरलाइन्स की बकाया साझेदारी को १३ मिलियन पौंड चुका कर खरीद लिया। इसके बाद इसकी आइबिरिया मे साझेदारी १०% के आसपास पहुँच गयी और इसे

इसके बोर्ड मे दो निदेशक नियुक्त करने का अधिकार भी प्राप्त हो गया।

जुलाई २००८ मे ब्रिटिश एरवेज और आइबिरिया ने परस्पर विलय की घोषणा की, एप्रिल २०१० मे विलय को अंतिम रूप दिया गया और जुलाई २०१० मे युरोपियन कमिशन और युनाइटेड स्टेट्स डिपार्टमेंट ऑफ ट्रॅन्स्पोर्टेशन ने इसे अपनी अनुमति प्रदान की और साथ ही अमेरिकन एरलाइन्स के साथ इसके मार्गों के तारतम्य को साधने का काम शुरू किया गया। ६ अक्तूबर २०१० से ब्रिटिश एरवेज, आइबिरिया और अमेरिकन एरलाइन्स के गठबंधन ने औपचारिक रूप से कम शुरू कर दिया। इस गठबंधन के परिणामस्वरूप ब्रिटिश एरवेज को सालाना ३३० मिलियन पौंड की बचत होती है साथ ही आइबिरिया के साथ विलय के कारण और २३० मिलियन पौंड की बचत का अनुमान था।

विलय से पूर्व ब्रिटिश एरवेज की आइबिरिया मे १३.५% की हिस्सेदारी थी। विलय के बाद इसे इंटरनॅशनल एरलाइन्स ग्रूप मे ५५% की भागेदारी मिली और के बाकी हिस्सेदारों के पास ४५% हिस्सा गया। 

आइबिरिया के पास कम लागत वाली एरलाइन्स उएलिंग के ९.४९% हैं। बाकी के ९०.५१ इसकी मूल कंपनी इंटरनॅशनल एरलाइन्स ग्रूप के पास है। ऐसा इस लिए किया गया ताकि इंटरनॅशनल एरलाइन्स ग्रूप के पास १००% हिस्सेदारी ना हो और बाकी शेयर इसके भागीदारो के पास ही रहे। इसके अतिरिक्त रॉयल एर मारोक मे भी आइबिरिया की ०.९५% भागीदारी है।
