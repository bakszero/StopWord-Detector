एडिनबर्ग में परिवहन

एडिनबर्ग, परिवहन का एक अत्यंत महत्वपूर्ण केंद्र है, और कई मायनों में यहाँ की परिवहन व्यवस्था पूर्व-मध्य स्काॅटलैंड के परिवहन का मुख्याधार भी है। इसकी बहुसाधनीय परिवहन व्यवस्था एडिनबर्ग नगर एवं उसके उपनगरों व अन्य सेट इलाकों को बाकी के स्काॅटलैंड, यूके व विश्व के अन्य स्थानों से जोड़ता है। स्काॅटिश संसद के अधिकारक्षेत्र में है, जिसके पास, इसपर कानूनन नियंत्रण, अधिकार, एवं शहर में संबंधित वित्तीय व इन्फ़्रास्ट्रक्चर संबंधित योजना बनाने की भी पूरी क्षमता है। परिवहन संबंधित सारा प्रभार "सिटी ऑफ़ एडिनबर्ग काउंसिल" की कार्यपालन इकाई पर है, जो इसकी विकास व ठीक से संचालन के लिये ज़िम्मेदार है। यह परिवहन संबंधित विस्त्रित प्रदाताओं को एक छत्रपति में संयोजित करती है। एडिनबर्ग की परिवहन व्यवस्था आम तौर पर अतिरिक्त व सक्षम है, परंतु कठिनाइयाँ, जैसे: ट्रैफ़िक संकुलन, महत्वपूर्ण परिवहन योजनाओं की आपूर्ति में देरी, प्रचलित चिंतन का विषय हैं। हाल में आई समस्याओं में चोरी एवं सड़क दुर्धटनाओं में आई बढ़ोतरी हैं।

एडिनबर्ग हवाई आड्डा, स्काटलैंड का सबसे बड़ा और व्यस्त हवाई आड्डा एवं स्काॅटलैंड की राजधानी का प्रमुख प्रवेशद्वार है। यह प्रतिवर्ष करीब 1 करोड़ यात्रियों की आवाजाही संभालती है। 2015 में यह आँकड़ा 11 मिलियन (1.1करोड़) हो गया था। इस बढ़ते हुए यात्रियों की संख्या के मद्देनज़र हवाई आड्डा चालक कंपनी(बीबए लिमिटेड) ने हवाई आड्डे के विस्तार की योजना बनाई है।

एडिनबर्ग में यातायात प्रमुखतः बसों द्वारा की जाता है। लोथियन बस सेवाएँ, एडिनबर्ग की सर्वाधिक बस सेवाएँ, शहर के केंद्र से बाहरी इलाक़ों तक, संचालित करते हैं, जिनमें ज़यादा तर रूट प्रिंसेस स्ट्रीट से हो कर गुज़रती हैं। इसकी आलावा अन्य बस सेवाएँ, जैसे: स्टेजकोच, स्काॅटिश सिटीवाॅक, नैशनल एक्सप्रेस कोचेज़ और फ़र्स्ट स्काॅटलैंड ईस्ट, सेन्ट ऐन्ड्र्यूज़ स्क्वायर के आगे स्थिति एडिनबर्ग बस स्टेशन से हवाई आड्डे तक अपनी सेवाएँ संचालित करती हैं। एडिनबर्ग नगर निगम परिवहन विभाग के उत्तराधिकारी होने के नाते लोथियन बस, शहर की सारी टूरिस्ट बस सेवाएँ और निईट बस सेवाएँ भी संचालित करती है। वर्ष 2010 में लोथियन बस सेवाओं ने 10.9 करोड़ यात्री दर्ज किया।

एडिनबर्ग वेवर्ली रेलवे स्टेशन, स्काॅटलैंड का दूसरा सबसे बड़ा रेलवे स्टेशन है। अप्रैल 2010 और मार्च 2011 के बीच यात्रियों के प्रवेश और निष्कासन के आँकड़ओं के आधारपर यह लंदन के बाहर पाँचवाँ सबसे व्यस्त स्टेशन है, एवं प्लेटफार्मों की संख्या के आधारपर यह यूके का दूसरा सबसे बड़ा स्टेशन है। यहाँ से लंडन जानेवाली कई ट्रेनें रवना होती हैं, जो ऐबेलियो स्काॅटरेल द्वारा संचालित की जाती हैं। इसके अलावा एडिनबर्ग पार्क रेलवे स्टेशन और हेऽमार्क रेलवे स्टेशन भी शहर में स्थित हैं। एडिनबर्ग क्राॅसरेल इन दोनो स्टेशनों को जोडती है। इसके अलावा यह ब्रन्स्टेन रेलवे स्टेशन और न्यक्रेग्हाॅल जैसे उपनगरीय स्टेशनों को भी जोड़ती है। इनके अलावा भी शहर के अन्य उपनगरों को जोड़नेवाली अन्य और यात्री लाइनें हैं।

31 मई 2014 से एडिनबर्ग ट्राम चालनयोग्य हो गईं। जिसके कारण 16 नवंबर 1956 में बंद होने के पश्चात ट्राम सेवाएँ पुनःआरंभ हुईं। इस योजना को 2007 में सांसदीय स्वीकृति प्राप्त होगई थी, और प्रथम चरण पर निर्माण 2008 में शुरू किया गया था।

