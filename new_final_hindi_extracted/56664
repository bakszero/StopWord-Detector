सिन्त्रा अरुन्त ब्रॉन्त

सिन्त्रा अरुन्त ब्रॉन्त त्रिनिदाद की एक महिला मॉडल और उद्यमी है। इस महिला के प्रसिद्ध होने का मुख्य कारण 1972 में जमैका पर्यटन बोर्ड के लिए एक प्रचार पोस्टर में उसके चित्र का शामिल किया जाना है। इस पोस्टर में वह एक गीली नारंगी टी शर्ट पहने हुई थी जिसमें "जमैका" शब्द गहरे अक्षरों में शरीर से चिपका हुआ था। जमैका पर्यटन बोर्ड ने पोस्टर अभियान चलाने के लिए एक अमेरिकी विज्ञापन कंपनी डॉयले डेन (Doyle Dane) को अधिकृत किया था। सिन्त्रा को अभियान के दौरान सात घंटे के लिए पेगासस होटल के आगे खड़े रहना पड़ा था। इस होटल का नाम अब मेरिडियन जमैका पेगासस के नाम से जाना जाता है।

मॉन्टेगो खाड़ी के व्यापारी जॉन मैककोनेल (John McConnell) ने एक नाव को सिन्त्रा अरुन्त ब्रॉन्त का नाम दिया था। इसी प्रकार से एक घुड़-सवारी के एक मैदान को यह नाम दिया गया था। स्विस घड़ियों की निर्माता कम्पनी राडो ने सिन्त्रा के नाम से एक घड़ी बनाई।

वर्तमान में सिन्त्रा त्रिनिदाद की ए०जे०एम (AJM) नामक एक यात्रा-सुविधा प्रबंधन कंपनी का मालिक बन चुकी है जो उसकी मातृभूमि में पर्यटन व्यवसास से जुड़ी है। 
