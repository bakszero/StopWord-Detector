राष्ट्रपति निलयम

राष्ट्रपति निलयम को रेजीडेंसी हाउस भी कहते हैं। यह भवन भारत के तेलंगाना राज्य के हैदराबाद शहर (बोलारम, सिकंदराबाद) में स्थित है।इस भवन में भारत के राष्ट्रपति वर्ष में कम से कम एक बार अवश्य ठहरते हैं तथा यहां से अपने सरकारी कार्य भी करते हैं हैं।इस भवन के उद्यान को जनता के दर्शनार्थ 1 जनवरी से 10 जनवरी तक निशुल्क प्रवेश दिया जाता है.
इस भवन का निर्माण वर्ष १८६० में निज़ाम नजीर -उद-दौला द्वारा किया गया था। ब्रिटिश शासन में यह भवन ब्रिटिश रेजिडेंट के रूप में जाना जाता था। वर्ष 1948 में जब हैदराबाद रियासत भारत में विलीन हुयी तब से यह भवन राष्ट्रपति निलयम के रूप में जाना जाता है।

यह भवन ९० एकड़ के क्षेत्रफल में फैला हुआ है जिसमें १६ कमरे आवासीय हैं तथा एक मंजिल का भवन है। दर्शकों के लिए अलग से कमरे बने हुए हैं। इस भवन के अन्तर्गत डाइनिंग हॉल , दरबार हॉल ,सिनेमा हॉल आदि कक्षों का निर्माण किया गया है। 
इस उद्यान में आम, चीकू, अनार, अमरूद, आंवला, नारियल आदि वृक्ष हैं। 
इस उद्यान का उद्घाटन वर्ष २००९ में हुआ जो ७,००० वर्ग मीटर में फैला हुआ है। इसमें सर्पगंधा, धनिया, चंदन, रजनीगंधा, चमेली, कालमेघ , तुलसी आदि औषधीय पौधे पाए जाते हैं।
