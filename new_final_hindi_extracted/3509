यूटीसी+०१:००

यूटीसी +०१:०० () वह यूटीसी समय अंतर है जो समन्वयित विश्वव्यापी समय (यूटीसी) से एक घंटा आगे हो, यानि +०१:०० हो। इस यूटीसी अंतर का प्रयोग इन मानक समयों में होता है:

यह यूटीसी अंतर इन देशों और क्षेत्रों में वर्षभर के लिए प्रयोग होता है: अल्जीरिया, अंगोला, बेनिन, कैमरून, मध्य अफ़्रीकी गणतंत्र, चाड, कोंगो गणतंत्र, कोंगो लोकतान्त्रिक गणराज्य (बान्दुन्दु, बा-कोंगो, एकातेअर​, किन्शासा क्षेत्रों में), भूमध्यरेखीय गिनी, गाबोन, नाइजर, नाइजीरिया व तुनीसिया।

उत्तरी गोलार्ध (हेमिस्फ़ीयर) के कई देशों में दिवालोक बचत समय (डेलाईट सेविंग टाइम) लागू होता है। उनमें से वह देश जहाँ यह यूटीसी अंतर केवल सर्दियों में मानक समय के रूप में प्रयोग होता है इस प्रकार हैं: अल्बानिया, अंदोरा, ऑस्ट्रिया, बेल्जियम, बॉस्निया व हेर्त्ज़ेगोवीना, क्रोएशिया, चेक गणराज्य, डेनमार्क (फ़रो द्वीपों और ग्रीनलैंड छोड़कर), फ़्रांस, जर्मनी, जिब्राल्टर, हंगरी, आयरलैंड, इटली, लिक्टेन्स्टाइन, लग्ज़म्बोर्ग, मासेदोनिया, माल्टा, मोनाको, मोन्टेनेग्रो, नेदरलैंड्ज़​, नॉर्वे, पोलैंड, सान मरीनो, सर्बिया, स्लोवाकिया, स्लोवीनिया, स्पेन (कैनेरी द्वीपों को छोड़कर), स्वीडन, स्विट्ज़रलैंड व वैटिकन​।

टिप्पणी (१) - आयरलैंड में शीतकालीन समय की प्रथा है और इसमें सर्दियों में घड़ियाँ एक घंटा पीछे कर दी जाती है।

दक्षिणी गोलार्ध में यह यूटीसी अंतर नामीबिया में (केवल सर्दियों में) मानक समय के रूप में प्रयोग होता है।

उत्तरी गोलार्ध (हेमिस्फ़ीयर) के कई देशों में दिवालोक बचत समय (डेलाईट सेविंग टाइम) लागू होता है। उनमें से वह देश या क्षेत्र जहाँ यह यूटीसी अंतर केवल गर्मियों में दिवालोक बचत समय के रूप में प्रयोग होता है इस प्रकार हैं: ऐल्डरनी, फ़रो द्वीप, गर्नज़ी, आइल ऑफ़ मैन, जर्ज़ी, मरोक्को, पुर्तगाल (अज़ोरेस द्वीपों को छोड़कर), सार्क, कैनेरी द्वीप व संयुक्त राजशाही।

