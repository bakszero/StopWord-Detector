रोल

रोल, भारत के राजस्थान राज्य के अंतर्गत नागौर जिले की जायल तहसील का एक गाँव है।
रोल गाँव नागौर से पूर्व दिशा में 21 किलोमीटर की दूरी पर नागौर-डीडवाना राज्य राजमार्ग संख्या- 19 पर स्थित है।
रोल के बारे में कहा जाता है कि यह गाँव 500 साल पहले स्थापित किया गया था। उस समय मुस्लिम बोलबाला था। गाँव में एक बड़ी दरगाह है जहाँ मुसलमानों का हर साल एक उर्स मेले का आयोजन किया जाता है। जिसमे सब जाति के दर्शणार्थी भाग लेते हैं। डॉ॰ ज़ियाउ-द्दीन अब्दुल-हय्य देसाई ने अपनी पुस्तक पश्चिम भारत के अरबी, फारसी एवं उर्दू शिलालेख में भारत के पश्चिम राज्यों के 2,000 से अधिक शिलालेख की एक व्यापक सूची प्रदान करता है। इस पुस्तक में क्रम संख्या- 249 मे रोहल शरीफ दर्शाया है जो कि नागौर जिले में मौजूद रोल गाँव ही है।

भारत की जनगणना -2011 के अनुसार रोल की आबादी 7,359 है। पुरुष जनसंख्या 3,799 है, जबकि महीला आबादी 3,560 है.

कस्बे के लोगों का मुख्य व्यवसाय कृषि और सरकारी / निजी नौकरियां है। कुछ ग्रामीण सरकारी सेवाओं और बहुत से लोग असम, आंध्रप्रदेश, महाराष्ट्र आदि राज्यों में निजी नौकरी कर रहे हैं।
रोल गाँव . पर स्थित है तथा समुंद्रतल से 318 मीटर (1043 फुट) की औसत ऊंचाई पर स्थित है।
रोल गांव में हनुमान मंदिर, रंगनाथ मंदिर, चारभुजा मंदिर, सत्यनारायण मंदिर, शीतला माता मंदिर आदि मंदिर है। एक मस्जिद भी है, जिसमें कुछ पवित्र अवशेष बगदाद से काजी हम्मीदुद्दीन नागौरी द्वारा लाया गया, ऐसा कहा जाता है। यह अवशेष उर्स पर भक्तों को आकर्षित करता है। वहाँ एक वार्षिक उर्स मेला हिंदी तिथि कार्तिक बदी 2 के दिन गांव में आयोजित किया जाता है। जिसमें आस-पास के गाँव, राज्यों से जातरू आते हैं।
रोल गाँव राज्य परिवहन सेवा और निजी बस सेवा लिंक की उपस्थिति के साथ सड़क नेटवर्क के माध्यम से आसपास के गांवों जैसे कि नागौर, मुंडवा, जायल, डेह, कुचेरा, गोठ-मांगलोद से जुड़ा है।
