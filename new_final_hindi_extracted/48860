दिल्ली डेयरडेविल्स के क्रिकेटर

दिल्ली डेयरडेविल्स भारत के शहर दिल्ली में स्थित एक फ्रैन्चाइज़ी क्रिकेट टीम है जो इंडियन प्रीमियर लीग (आईपीएल) में भाग लेती है। उन्होने अपना पहेला ट्वेन्टी-२० मुक़ाबला आईपीएल के पहले सत्र में राजस्थान रॉयल्स के खिलाफ खेला था। डेयरडेविल्स तीन बार आईपीएल के प्लेऑफ्स में पहुँचे हैं और उन्होने दो बार ग्रुप चरण में सर्वोच्च प्रदर्शन किया है। प्रतियोगिता में उनके प्रदर्शन की वजह से उन्होने २००९ और २०१२ चैंपियंस लीग ट्वेंटी-२० के लिए अर्हता प्राप्त की, जिसमें वे द्वितीय अवसर पर सेमीफाइनल तक पहुँचे। कुल मिलाकर, ६१ खिलाड़ी डेयरडेविल्स के लिए खेल चुके है, जिनमें से वीरेंद्र सहवाग ने २००८ में फ्रैन्चाइज़ी के लिए अपने कैरियर की शुरुआत के बाद से सबसे अधिक ८६ मैच खेले है।

डेयरडेविल्स के लिए सर्वाधिक रन बनाने वाले सहवाग है, जिन्होंने २,३८२ रन बनाए हैं। उन्होने २०११ में डेक्कन चार्जर्स के खिलाफ ११९ रन बनाए, जो की डेयरडेविल्स के किसी भी बल्लेबाज़ द्वारा एक पारी में बनाए सर्वाधिक रन है। डेविड वॉर्नर ने डेयरडेविल्स के लिए दो शतक बनाए हैं, जबकि सहवाग, एबी डी विलियर्स और केविन पीटरसन ने एक-एक शतक बनाए है। पीटरसन के पास टीम का सर्वश्रेष्ठ बल्लेबाज़ी औसत है: ४७.२५। डेयरडेविल्स के गेंदबाजों में ५१ विकेटों के साथ मोर्ने मोर्केल ने किसी भी अन्य की तुलना में अधिक विकेटें लिए हैं। डग ब्रेसवेल की १०.६६ की गेंदबाज़ी औसत टीम में सर्वाधिक है, यद्यपि उन गेंदबाजों के बीच जिनहोने २० से अधिक ओवर गेंदबाजी की है, परवेज महरूफ के पास सर्वश्रेष्ठ औसत है: १९.२५। अमित मिश्रा के पास एक पारी में सबसे अच्छे गेंदबाजी आंकड़े है: उन्होंने २००८ के एक मैच में चार्जर्स के खिलाफ मात्र १७ रन देकर पांच विकेट लिए। नमन ओझा ने डेयरडेविल्स के लिए विकेट-कीपर के रूप में सबसे अधिक २७ कैच लिये है, जबकि दिनेश कार्तिक ने सबसे अधिक स्टम्पिंग किए है: १३।सहवाग ने ३० कैचों के साथ क्षेत्ररक्षकों के बीच में सबसे अधिक कैच लिए है।

पहली सूची में डेयरडेविल्स के लिए कम से कम एक मैच खेल चुके सभी खिलाड़ी शामिल है और यह प्रारंभ में उनके अंतिम नाम के आधार पर वर्णानुक्रम में सूचीबद्ध है। दूसरी सूची में कम से कम एक मैच में टीम की कप्तानी करने वाले सभी खिलाड़ी शामिल है और ये कप्तान के रूप में पहले मैच के क्रम में व्यवस्थित है।
