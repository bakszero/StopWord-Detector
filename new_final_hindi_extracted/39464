स्पाइडर-मैन (फ़िल्म)

स्पाइडर मैन मारवल कॉमिक्स के एक काल्पनिक सुपर हीरो पर 2002 में बनी फ़िल्म हैं और स्पाइडर-मैन फ़िल्म शृंखला की पहली फ़िल्म है। इसका निर्देशन सैम रायामी द्वारा किया गया है और कहानी डेविड कोप ने लिखी है। फ़िल्म में टोबी मैग्वायर पिटर पार्कर की भूमिका में है, एक हाई स्कुल का छात्र जों एक मकड़ी के काटने के बाद जुर्म से लड़ने वाला सुपरहीरो बन जाता है। फ़िल्म में नोर्मन ओस्बार्न की भूमिका में विलिम डिफो, व किर्स्टन डंस्ट पिटर की प्रेयसी मेरी-जेन-वाटसन की भूमिका में है। जेम्स फ्रेंको फ़िल्म में पिटर के दोस्त हैरी ओस्बार्न की भूमिका में है।

२५ वर्षों तक लटके रहने के बाद फ़िल्म का लाइसंस सोनी पिक्कार्स इंटरटेन्मेंट को १९९९ में मिला और सोनी ने सैम रायामी और डेविड कोप को फ़िल्म पर काम करने के लिए लगा दिया। फ़िल्म को २ मई २००२ को रिलीज़ किया गया और यह व्यापारिक और समीक्षकों की दृष्टी से सफल फ़िल्म साबित हुई।

हाईस्कूल में पढ़ने वाला छात्र पिटर पार्कर (टोबी मैग्वायर) फॉरेस्ट हिल्स में अपनी चाचा बेन (क्लिफ राबर्टसन) और चची मे (रोज़मेरी हैरिस) के साथ रहता है। वह छिपे तौर से मेरी जेन वाटसन (किर्स्टिन डन्स्ट) से प्यार करता है जों उसके पड़ोस मे रहती है पर उससे इस बारे मे बात करने से हिचकिचाता है। उसका मित्र हैरी ओसबॉर्न (जेम्स फ्रेंको) डॉ॰ नॉर्मन ओसबॉर्न (विलम डिफो) जों ऑस्कोर्प कंपनी के मालिक है, का बेटा है।

एक जेनेटिक प्रयोगशाला में दौरे के दौरान पिटर को एक जेनेटिक द्वारा विक्सित मकड़ी काट लेती है। वह अपने घर पहुँच कर बेहोश हो जाता है और अगले दिन उठने पर उसकी नज़र सुधर जाती है, उसका शारीर गठीला बन जाता है, उसकी कलाइयों मे से जाले निकलने लगते हैं और उसके रिफ्लेक्स तेज़ जों जाते हैं। स्कुल में वह मेरी जेन को गिरने से बचा लेता है और उसके नाराज़ प्रेमी को लड़ाई मे हरा डेटा है। यह समझ आने पर की मकड़ी के काटने से उसे अनोखी शक्तियां मिल गई है, वह खुद को दीवारों पर चढ़ने, छतों पर कूदने और शहर मे जालों से लटकने के लिए सक्षम करता है।

पिटर एक कुश्ती के मैच में भाग लेता है ताकि वह $३००० का इनाम जित कर अपने लिए एक स्पोर्ट्स-कार खरीद सके जिससे वह मेरी जेन को प्रभावित करना चाहता है। प्रतियोगिता के दिन बेन उसे पिता सामान सलाह देने की कोशिश करते हैं पर पिटर गुस्सा होकर निकल जाता है। प्रतियोगिता में उसका नाम "अनोखा स्पाइडर-मैन" कह कर घोषित किया जाता है। पिटर अपने प्रतिद्वंदी बोनसॉ मैक'ग्रा को हरा डेटा है पर उसे मैनेजर केवल $१०० देकर भगा देता है क्योंकि उसने मैच बहुत पहले ही खतम कर दिया था। जब एक चोर मैनेजर के पैसे लेकर भागता है तो पिटर उसे बचने का मौका देकर अपना बदला लेता है पर जब उसे पता चलता है की उसी चोर ने उसके चाचा बेन को मार दिया है तो उसे अपनी गलती का अहसास होता है। बेन की मौत के लिए खुद को जिम्मेदार मान कर और उनकी सलाह न सुनने के पश्च्याताप के चलते पिटर जुर्म से लड़ने के लिए स्पाइडर-मैन बन जाता है। वह खुद स्पाइडर-मैन के रूप मे खिचे चित्र "डेली ब्युगल" के संपादक जेज़ जोनाह जेमसन (जे.के. सिमोन्स) को बेचता है जों स्पाइडर-मैन को न्यू यॉर्क के लिए एक मुसीबत घोषित कर देता है।

दूसरी ओर सेना के दबाव के चलते नॉर्मन खुद पर एक जोखिम भरा प्रयोग कर लेता है जों उसे शक्तिशाली पर दोहरी मानसिकता वाला शख्स बना देता है। वह तुरंत अपने सहयोगी और अपने प्रतिद्वंदी वैज्ञानिकों को एक मानवनिर्मित सूट पहन कर छोटे उड़ने वाले "ग्लाइडर" पर सवार होकर मार देता है। जब उसे ऑस्कोर्प कंपनी के अधिकारी हकाल देते हैं तब वह उन्हें एक मेले में जाकर मार देता है पर स्पाइडर-मैन आकार उसे वहां से खदेड़ देता है। जेम्स नॉर्मन के दूसरे रूप को "ग्रीन गॉबलिन" नाम देता है। जब स्पाइडर-मैन गॉबलिन के साथ मिलकर काम करने से मन कर देता है और नॉर्मन को यह पता चल जाता है की पिटर ही स्पाइडर-मैन है, तब ग्रीन गॉबलिन उसकी चची मे पर हमला कर देता है।

अस्पताल मे मे की देखभाल करते वक्त मेरी जेन पिटर को बताती है की वह स्पाइडर-मैन से प्यार करती है और पिटर उसे उसकेलिए अपनी भावनाए बताता है। हैरी उन दोनों को एक दूसरे का हाथ पकड़े हुए देख लेता है और जलन के कारण अपने पिता को उन दोनों के प्यार के बारे मे बता देता है। गॉबलिन मेरी जेन को अगवा करके स्पाइडर-मैन को क्वीन्सटन पुल पर आने के लिए मजबूर कर देता है और उसके सामने मेरी जेन या एक उड़न-खटोले, जिसमे कई बच्चे बंद है, दोनों मे से किसी एक को बचाने के लिए कहता है और दोनों को एक साथ निचे गिरा देता है। स्पाइडर-मैन दोनों को बचाने मे सफल होता है पर गॉबलिन उसे एक बंद पड़ी फैक्टरी में खीच ले जाता है। एक खतरनाक लड़ाई के बाद स्पाइडर-मैन गॉबलिन को हरा देता है जिससे नॉर्मन अपनी असलियत पिटर को बताता है। परन्तु नॉर्मन अपने ग्लाइडर के ज़रिए पिटर को मारने की कोशिश करता है और पिटर बचने के लिए छलांग लगाने पर ग्लाइडर सीधा नॉर्मन में घुस जाता है नॉर्मन पिटर से अपनी असलियत हैरी को ना बताने की गुज़ारिश करता है और दम तोड़ देता है

स्पाइडर-मैन नॉर्मन का शारीर उसके घर में रख देता है पर हैरी उसे देख कर यह समझता है की स्पाइडर-मैन ने उसके पिता की हत्या की है। नॉर्मन के अंतिमसंस्कार के वक्त हैरी पिटर से वादा करता है की वह स्पाइडर-मैन से अपने पिता की मौत का बदला लेगा। मेरी जेन पिटर से अपने प्यार का इज़हार करती है पर पिटर उसे कहता है की वे हमेशा दोस्त रहेंगे, इस बात को जानते हुए की मेरी जेन मुसीबत मे पड़ जाएगी अगर स्पाइडर-मैन के दुश्मनों को पता चल गया की वह उससे प्यार करता है। मेरी जेन से दूर जाते वक्त उसे अपने चाचा के शब्द याद आते हैं "बड़ी ताकद के साथ बड़ी जिमेदारी भी आती है" और वह अपनी नई स्पाइडर-मैन की ज़िंदगी को अपना लेता है।

