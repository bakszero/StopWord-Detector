द जेटसन

द जेटसन अमेरिकी कार्टून श्रृंखला है, जिसका निर्माण हन्ना-बारबरा ने किया था। श्रृंखला का पहले संस्करण का प्रसारण एबीसी पर 1962 से 1963 के बीच रविवार रात को किया गया था। यह द फ्लिनस्टोन के ठीक विपरित है, जहां फ्लिनस्टोन पक्षियों और डायनासोर द्वारा चलित वाहनों के साथ पाषाण युग में जीवन बसर करता है, वहीं जेटसन में सुदूर भविष्य 2062 में रोबोट, एलियंस, होलोग्राम और इसी तरह के अन्य अविष्कारों के बीच जीवनबसर करता है।
