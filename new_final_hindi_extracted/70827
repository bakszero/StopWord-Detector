पेट्रीसिया याप्प स्यू यिन

पेट्रीसिया याप्प स्यू यिन एक मलेशियाई सैन्य पायलट और उड़ान प्रशिक्षक हैं। वह एशिया की पहली महिला मिग-29 लड़ाकू पायलट हैं। 

याप्प का जन्म और पोषण सैंडकन, सबा, मलेशिया में हुआ था।  उच्च विद्यालय की शिक्षा पूर्ण करने के बाद, वह कुआलालंपुर के विश्वविद्यालय में कानून का अध्ययन करने चली गयी। १९९७ में, दूसरे सेमेस्टर के अध्ययन के दौरान उन्होंने बिना माता-पिता को बताए रॉयल मलेशियन एयर फोर्स कैडेट शिक्षण कार्यक्रम के लिए याचिका दायर की। पहले चरण की चयन प्रक्रिया को सफलतापूर्वक पूरा करने के बाद उन्होंने अपने माता-पिता को बताया और वे उनके कैरियर परिवर्तन के लिए सहमत हो गये। 

२००० में, याप्प ने मलेशिया के प्रौद्योगिकी विश्वविद्यालय से एरोनॉटिकल इंजीनियरिंग में डिप्लोमा कर स्नातक की उपाधि प्राप्त की। २००२ में उड़ान प्रशिक्षण पूरा करने के बाद उन्होंने एक लड़ाकू पायलट बनना तय किया और एर्माक्की मबी-३३९ विमान में चार साल के लिए उड़ान भरी। इसके बाद, वह परिचालन और सामरिक नेतृत्व के साथ पायलट नंबर १७/१९ बनी। उन्होंने स्क्वाड्रन के एयरोबेटिक्स एयर शो में भी प्रदर्शन किया है उदाहरण के लिए,सिंगापुर में २०१२ में।  जनवरी २०१४ में याप्प ने उड़ान प्रशिक्षक की योग्यता प्राप्त की। 

२०१० में, याप्प ने अपने साथी पायलट एस थयाला कुमार रवि वरमन के साथ विवाह किया।
