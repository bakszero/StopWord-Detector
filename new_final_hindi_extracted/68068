बालिका वधू

बालिका वधू भारतीय हिन्दी धारावाहिक है, इसका प्रसारण कलर्स पर 21 जुलाई 2008 से हो रहा है। इसके निर्माता सूजोय वाधवा और कोमल सूजोय वाधवा हैं। इसमें तोरल रसपुत्र, ग्रेसी गोस्वामी, शशांक व्यास और आसिया काज़ी मुख्य किरदार में हैं।

यह कहानी आनंदी और जगदीश से शुरू होती है, जिनका बचपन में ही शादी करा दिया जाता है। जब वह दोनों बड़े हो जाते हैं तो जगदीश गौरी से प्यार करने लगता है और आनंदी को तलाक टेकर गौरी से शादी कर लेता है। इसके बाद आनंदी की मुलाक़ात जिलाध्यक्ष शिवराज शेखर से होती है। बाद में वह दोनों शादी कर लेते हैं।

जगदीश को अपने गलती का एहसास होता है और वह घर लौट आता है। तब उसे पता चलता है कि आनंदी की शादी हो चुकी है। उसके बाद वह एक गंगा नाम की लड़की से मिलता है। वह भी बाल विवाह की शिकार हुए रहती है। वह उसे बचाता है और उसके बाद उन दोनों शादी कर लेते हैं। इसके बाद वह उसके बच्चे मन्नू को भी अपना लेता है। उसके बाद वह एक और बेटे अभिमन्यु का बाप बन जाता है। वहीं आनंदी और शिवराज एक बच्चे को गोद लेते हैं और उसे उसके वास्तविक परिवार की तरह देखते हैं। आनंदी और शिवराज के शादी के दो वर्ष के पश्चात ही आतंकवादी शिवराज को मार देते हैं। उसी दौरान आनंदी दो बच्चों को जन्म देती है - शिवम और नंदिनी। इसके बाद गंगा पढ़ाई पूरी कर के एक चिकित्सक बन जाती है। इसी दौरान आनंदी की बेटी नंदिनी को कोई अपहरण कर लेता है। वह बाद में उस अपहरणकर्ता के बेटे के साथ शादी कर लेती है। आनंदी अपनी बेटी को नहीं खोज पाती है। 11 वर्ष पश्चात आनंदी एक कराते शिक्षिका बन जाती है। 

