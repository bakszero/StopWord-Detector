गलेगो

गलेगो (Galago), जो बुशबेबी (bushbaby, अर्थ: झाड़शिशु) और नागापाए (nagapie, आफ़्रीकान्स भाषा में अर्थ: रात का बंदर) भी कहलाता है, अफ़्रीका के मुख्य महाद्वीप में मिलने वाला निशाचरी (रात्रि में सक्रीय) नरवानर प्राणी होते हैं। यह रात को वृक्षों पर घूम कर बच्चों जैसी आवाज़ें करता है, जिस कारण उसका नाम "झाड़शिशु" (बुशबेबी) पड़ा। यह नरवानर गण के स्ट्रेपसिराइनी उपगण के लीमरिफ़ोर्मीस अधोगण (इन्फ़ाऑर्डर) के लोरिसोइडेआ अधिकुल में एक अलग गलेगिडाए (Galagidae) या गलेगोनिडाए (Galagonidae) नामक कुल हैं।

