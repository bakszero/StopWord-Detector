रविचंद्रन अश्विन

रविचंद्रन अश्विन एक भारतीय क्रिकेट खिलाड़ी है जो गेंदबाजी और बल्लेबाजी दोनों के लिए जाने जाते हैं। अनिल कुंबले की तरह रविचंद्रन अश्विन भी अभियांत्रिकी की पढ़ाई छोड़कर क्रिकेट में कैरियर बनाने को प्राथमिकता दी। ऑफ ब्रेक स्पिन गेंदबाजी करने वाले आश्विन ने २००६-०७ में तमिलनाडु की ओर से खेलते हुए २० से भी कम औसत से ३१ विकेट झटके। लेकिन इसी सीजन में कलाई की चोट के चलते अश्विन यह प्रदर्शन जारी रखने में नाकाम रहे। २००८ में आश्विन ने आईपीएल के जरिए शानदार वापसी की। चेन्नई सुपर किंग्स की ओर से इस स्पिनर ने बढि़या प्रदर्शन किया और तमिलनाडु की ओर से भी आश्विन ने बल्ले और गेंद दोनों से शानदार प्रदर्शन किया। २०१० की शुरुआत में आश्विन को टीम इंडिया की ओर से खेलने का मौका मिला। आश्विन के लिए यह उनका पहला विश्व कप था। अश्विन ने अपना २००वां विकेट न्यूजीलैंड क्रिकेट टीम के खिलाफ ग्रीन पार्क स्टेडियम ,कानपुर में २६ सितम्बर को लिया था साथ ही ये भारत दुसरे सबसे तेज २०० विकेट लेने वाले भी बन गए।
