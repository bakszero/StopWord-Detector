काय पो छे!

काय पो छे! चेतन भगत के उपन्यास द ३ मिस्टेक्स ऑफ माई लाइफ पर आधारित अभिषेक कपूर द्वारा निर्देशित 2013 की भारतीय नाटक फ़िल्म है। 
'काय पो छे' ये कहानी है तीन दोस्तों की, गोविंद (राज कुमार यादव), ईशान (सुशांत सिंह राजपूत) और ओमी (अमित साध) जो अहमदाबाद में रहते हैं। गोविंद रोज़ी रोटी के लिए ट्यूशन देता है और ईशान एक शानदार क्रिकेट खिलाड़ी है जो कुछ भी नहीं करता। तीनों दोस्त एक खेल अकादमी शुरु करने के बारे में सोचते हैं। ईशान की मां (मुन्नी झा) पैसों की मदद करने से मना कर देती है तो ओमी के मामा बिट्टू (मानव कौल) मदद के लिए आगे बढ़ते हैं।

संगीत अमित त्रिवेदी द्वारा तैयार किया गया है और गीत स्वानन्द किरकिरे ने लिखे हैं।

