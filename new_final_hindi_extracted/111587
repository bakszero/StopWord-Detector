सबसे रोशन तारों की सूची

किसी तारे की चमक उसकी अपने भीतरी चमक, उसकी पृथ्वी से दूरी और कुछ अन्य परिस्थितियों पर निर्भर करती है। किसी तारे के निहित चमकीलेपन को "निरपेक्ष कान्तिमान" कहते हैं जबकि पृथ्वी से देखे गए उसके चमकीलेपन को "सापेक्ष कान्तिमान" कहते हैं। खगोलीय वस्तुओं की चमक को मैग्निट्यूड में मापा जाता है - ध्यान रहे के यह मैग्निट्यूड जितना कम होता है सितारा उतना ही ज़्यादा रोशन होता है।

दूरबीन के आविष्कार के बाद ज्ञात हुआ कि बहुत से तारे जो बिना दूरबीन के पृथ्वी से एक लगते थे वास्तव में बहु तारा या द्वितारा मंडल थे। कुछ तारों के बारे में अभी भी ठीक से ज्ञात नहीं है कि वे अकेले हैं या किसी साथी या साथियों के साथ देखें जा रहें हैं। जहाँ तक संभव है यह सूची अकेले तारों को ही दर्ज करती है (अर्थात द्वितारा या बहु-तारा मंडलों में से केवल अधिक रोशन तारे को)। यह संभव है कि अन्य सूचियाँ अकेले और एक से अधिक तारों को मिलाकर तारों को सूची पर अलग स्थानों पर रखें। एक अन्य बात भी ध्यान रखने योग्य है कि तारों की चमक को मापने वाले यंत्र (फ़ोटोमीटर) समय के साथ बेहतर होते चले जा रहें हैं। बहुत से तारों का पृथ्वी से देखी जाने वाली रोशनी का स्तर (सापेक्ष कान्तिमान) एक-दूसरे के समीप है। जैसे-जैसे माप में सुधार होगा, सूची में इनके स्थान में कुछ उतार-चढ़ाव संभव है।

पृथ्वी से देखे जाने वाले सब से चमकीले तारे इस प्रकार हैं -
