राष्ट्रीय भूभौतिकीय अनुसंधान संस्थान

राष्ट्रीय भूभौतिकीय अनुसंधान संस्थान (National Geophysical Research Institute / एन.जी.आर.आई.), वैज्ञानिक तथा औद्योगिक अनुसंधान परिषद् की एक संघटक प्रयोगशाला है। पृथ्वी विज्ञान के बहुविषयी क्षेत्रों में अनुसंधान करने के ध्येय से राष्ट्रीय भूभौतिकीय अनुसंधान संस्थान की स्थापना 1961 में की गई। संस्थान इंजीनियरी भूभौतिकी, भूकंप विज्ञान, भूगतिकी एवं भू-पर्यावरण के अध्ययन के अतिरिक्त हाइड्रोकार्बन, खनिज तथा भूजल स्त्रोतों के अन्वेषण में कीलकीय भूमिका निभाता है। संस्थान में स्टाफ की संख्या 550 है जिसमें पृथ्वी विज्ञान में व्यापक अनुसंधानरत 150 के लगभग उच्च योग्यता प्राप्त वैज्ञानिक हैं। दत्त अर्जन, दत्त संसाधन तथा क्षेत्रीय अन्वेषणों में इनकी सहायता उतनी ही संख्या में विद्यमान उच्चरूप से दक्ष तकनीकी स्टाफ द्वारा की जाती है। 

