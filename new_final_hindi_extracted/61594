थेरेसा मे

थेरेसा मैरी मे (उर्फ़ ब्रेसियर; जन्म 1 अक्टूबर 1956) यूनाइटेड किंगडम  की प्रधानमंत्री और कंजर्वेटिव पार्टी की नेता है। वे 1997 से मेडनहैड सीट से संसद के सदस्य (सांसद) हैं। उन्हें एक एक-राष्ट्र रूढ़िवादी और एक उदार रूढ़िवादी के रूप में जाना जाता है। इससे पूर्व मार्गरेट थैचर वर्ष 1979 से 1990 तक ब्रिटेन की पहली महिला प्रधानमंत्री रहीं। गौरतलब है कि डेविड कैमरून ने जनमत संग्रह के जरिए ब्रिटेन के यूरोपीय संघ से बाहर आने के फैसले के बाद अपने पद से इस्तीफा दे दिया था, जिसके बाद 13 जुलाई, 2016 को उन्होने ब्रिटेन की दूसरी महिला प्रधानमंत्री के रूप में पदभार ग्रहण किया।
थेरेसा मे निःसंतान हैं।

केमरून के पद छोड़ने के बाद दो चरण में हुए मतदान के बाद प्रधानमंत्री पद के लिए थेरेसा और आंद्रेया लेडसम एक-दूसरे की प्रतिद्वंद्वी थीं। लेडसम ने चुनाव से पहले ही अपना नाम वापस ले लिया। जिसके बाद थेरेसा का पीएम बनना सुनिश्चित हो गया।

