लाजा होम

प्रायश्चित आहुति के बाद लाजाहोम और यज्ञाग्नि की परिक्रमा (भाँवर) का
मिला-जुला क्रम चलता है। लाजाहोम के लिए कन्या का भाई एक थाली में खील
(भुना हुआ धान) लेकर पीछे खड़ा हो। एक मुट्टी खील अपनी बहिन को दे।
कन्या उसे वर को सौंप दे। वर उसे आहुति मन्त्र के साथ हवन कर दे। इस
प्रकार तीन बार किया जाए। कन्या तीनों बार भाई के द्वारा दिये हुए खील को
अपने पति को दे, वह तीनों बार हवन में अपर्ण कर दे।
लाजाहोम में भाई के घर से अन्न (खील के रूप में) बहिन को मिलता है, उसे वह
अपने पति को सौंप देती है। कहती है बेशक मेरे व्यक्तिगत उपयोग के लिए
पिता के घर से मुझे कुछ मिला है, पर उसे मैं छिपाकर अलग से नहीं रखती,
आपको सौंपती हूँ।‍अलगाव या छिपाव का भाव कोई मन में न आए, इसलिए जिस
प्रकार पति कुछ कमाई करता है, तो पत्नी को सौंपता है, उसी प्रकार पत्नी भी
अपनी उपलब्धियों को पति के हाथ में सौंपती है।
पति सोचता है, हम लोग हाथ-पैर से जो कमायेंगे, उसी से अपना काम चलायेंगे,
किसी के उदारतापूर्वक दिये हुए अनुदान को बिना श्रम किये खाकर क्यों हम
किसी के ऋणी बनें। इसलिए पति उस लाजा को अपने खाने के लिए नहीं रख लेता,
वरन् यज्ञ में होम देता है। जन कल्याण के लिए उस पदार्थ को वायुभूत बनाकर
संसार के वायुमण्डल में बिखेर देता है। इस क्रिया में यहाँ महान मानवीय
आदर्श सन्निहित है कि मुफ्त का माल या तो स्वीकार ही न किया जाय या मिले
भी तो उसे लोकहित में खर्च कर दिया जाए।
लोग अपनी-अपनी निज की पसीने की कमाई पर ही गुजर-बसर करें। मृतक भोज के
पीछे भी यही आदर्शवादिता थी कि पिता के द्वारा उत्तराधिकार में मिले हुए
धन को लड़के अपने काम में नहीं लेते थे, वरन् समाजसेवी ब्राह्मणों के
निर्वाह में या अन्य पुण्यकार्यों में खर्च कर डालते थे। यही दहेज के
सम्बन्ध में भी ठीक है। पिता के गृह से उदारतापूवर्क मिला, सो उनकी भावना
सराहनीय है, पर आपकी भी तो कुछ भावना होनी चाहिए।
मुफ्त का माल खाते हुए किसी कमाऊ मनुष्य का गैरत आना स्वाभाविक है। उसका
यह सोचना ठीक ही है कि बिना परिश्रम का धन, वह भी दान की उदार भावना से
दिया हुआ उसे पचेगा नहीं, इसलिए उपहार को जन मंगल के कायर् में, परमार्थ
यज्ञ में आहुति कर देना ही उचित है। इसी उद्देश्य
से पत्नी के भाई के द्वारा दिये गये लाजा को वह यज्ञ कार्य में लगा देता
है।
दहेज का ठीक उपयोग यही है, प्रथा भी है कि विवाह के अवसर पर वर पक्ष की ओर
से बहुत सा दान-पुण्य किया जाता है। अच्छा हो जो कुछ मिले, वह सबको ही
दान कर दे। विवाह के समय ही नहीं, अन्य अवसरों पर भी यदि कभी किसी से कुछ
ऐसा ही बिना परिश्रम का उपहार मिले, तो उसके सम्बन्ध में एक नीति रहनी
चाहिए कि मुफ्त का माल खाकर हम परलोक के ऋणी न बनेंगे, वरन् ऐसे अनुदान को
परमार्थ में लगाकर उस उदार परम्परा को अपने में न रोककर आगे जन कल्याण के
लिए बढ़ा देंगे।
कहाँ भारतीय संस्कृति की उदार भावना और कहाँ आज के धन लोलुपों द्वारा
कन्या पक्ष की आँतें नोच डालने वाली दहेज की पैशाचिक माँगें, दोनों में
जमीन-आसमान का अंतर है। जिसने अपने हृदय का, आत्मा का टुकड़ा कन्या दे
दी, उनके प्रति वर पक्ष का रोम-रोम कृतज्ञ होना चाहिए और यह सोचना चाहिए
कि इस अलौकिक उपहार के बदले में किस प्रकार अपनी श्रद्धा-सद्भावना व्यक्त
करें। यह न होकर उल्टे जब कन्या पक्ष को दबा हुआ समझ कर उसे तरह-तरह से
सताने और चूसने की योजना बनाई जाती है, तो यही समझना चाहिए कि भारतीय
परम्पराएँ बिल्कुल उल्टी हो गयीं। धर्म के स्थान पर अधर्म, देवत्व के
स्थान पर असुरता का साम्राज्य छा गया।
लाजाहोम वतर्मान काल की क्षुद्र मान्यताओं को धिक्कारता है और दहेज के
सम्बन्ध में सही दृष्टिकोण अपनाने की प्रेरणा देता है।
अग्नि की पति-पत्नी परिक्रमा करें। बायें से दायें की ओर चलें। पहली चार
परिक्रमाओं में कन्या आगे रहे और वर पीछे। चार परिक्रमा हो जाने पर लड़का
आगे हो जाए और लड़की पीछे। परिक्रमा के समय परिक्रमा मन्त्र बोला जाए तथा
हर परिक्रमा पूरी होने पर एक-एक आहुति वर-वधू गायत्री मन्त्र से करते
चलें, इसका तात्पयर् है- घर-परिवार के कार्यों में लड़की का नेतृत्व
रहेगा, उसके परामर्श को महत्त्व दिया जाएगा, वर उसका अनुसरण करेगा,
क्योंकि उन कामों का नारी को अनुभव अधिक होता है। बाहर के कार्यों में वर
नेतृत्व करता है और नारी उसका अनुसरण करती है, क्योंकि व्यावसायिक
क्षेत्रों में वर का अनुभव अधिक होता है।
जिसमें जिस दिशा की जानकारी कम हो, दूसरे में उसकी जानकारी बढ़ाकर अपने
समतुल्य बनाने में प्रयतनशील रहें। भावना क्षेत्र में नारी आगे है, कर्म
क्षेत्र में पुरुष। दोनों पक्ष अपने-अपने स्थान पर महत्त्वपूर्ण हैं।
कुल मिलाकर नारी का वचर्स्व, पद, गौरव एवं वजन बड़ा बैठता है। इसलिए उसे
चार परिक्रमा करने और नर को तीन परिक्रमा करने का अवसर दिया जाता है।
गौरव के चुनाव के ४ वोट कन्या को और ३ वोट वर को मिलते हैं। इसलिए सदा नर
से पहला स्थान नारी को मिला है। सीताराम, राधेश्याम, लक्ष्मीनारायण,
उमामहेश आदि युग्मों में पहले नारी का नाम है, पीछे नर का।
लाजा होम और परिक्रमा का मिला-जुला क्रम चलता है। शिलारोहण के बाद वर-वधू
खड़े-खड़े गायत्री मन्त्र से एक आहुति समर्पित करें। अब मन्त्र के साथ
परिक्रमा करें। वधू आगे, वर पीछे चलें। एक परिक्रमा पूरी होने पर
लाजाहोम की एक आहुति करें। आहुति करके दूसरी परिक्रमा पहले की तरह मन्त्र
बोलते हुए करें। इसी प्रकार लाजाहोम की दूसरी आहुति करके तीसरी परिक्रमा
तथा तीसरी आहुति करके चौथी परिक्रमा करें। इसके बाद गायत्री मन्त्र की
आहुति देते हुए तीन परिक्रमाएँ वर को आगे करके परिक्रमा मन्त्र बोलते हुए
कराई जाएँ। आहुति के साथ भावना करें कि बाहर यज्ञीय ऊर्जा तथा अंतःकरण
में यज्ञीय भावना तीव्रतर हो रही है। परिक्रमा के साथ भावना करें कि
यज्ञीय अनुशासन को केन्द्र मानकर, यज्ञाग्नि को साक्षी करके आदर्श
दाम्पत्य के निवार्ह का संकल्प कर रहे हैं।
ॐ अयर्मणं देवं कन्या अग्निमयक्षत। स नोऽअयर्मा देवः प्रेतो मुञ्चतु, मा
पतेः स्वाहा। इदम् अयर्म्णे अग्नये इदं न मम॥ ॐ इयं नायुर्पब्रूते लाजा
नावपन्तिका। आयुष्मानस्तु मे पतिरेधन्तां, ज्ञातयो मम स्वाहा। इदम्
अग्नये इदं न मम॥ ॐ इमाँल्लाजानावपाम्यग्नौ, समृद्धिकरणं तव। मम तुभ्यं च
संवननं, तदग्निरनुमन्यतामिय स्वाहा। इदं अग्नये इदं न मम॥ -पार०गृ०सू०
१.६.२ ॥ परिक्रमा मन्त्र॥ ॐ तुभ्यमग्ने पयर्वहन्त्सूयार्ं वहतु ना सह।
पुनः पतिभ्यो जायां दा, अग्ने प्रजया सह॥ -ऋ०१०.८५.३८, पार०गृ०सू० १.७.३
