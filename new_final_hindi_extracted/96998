नितीश कुमार

नीतीश कुमार (जन्म १ मार्च १९५१, [[बख्तियारपुर]], [[बिहार]], [[भारत]]) २००५ से २०१४ तक बिहार के [[मुख्यमंत्री]] रहें हैं। वे [[जनता दल (यूनाइटेड)|जनता दल यू]] के प्रमुख नेताओं में से एक हैं। ये २२ फरवरी २०१५ को [[बिहार]] के मुख्यमंत्री बने और २६ जुलाई २०१७ को मुख्यमंत्री पद से इस्तीफा दे दिया और २७ जुलाई को पुनः उन्हें बिहार के मुख्यमन्त्री पद की शपथ दिलाई गयी।

नीतीश कुमार [[बिहार अभियांत्रिकी महाविद्यालय]], के छात्र रहे हैं जो अब [[राष्ट्रीय तकनीकी संस्थान, पटना]] के नाम से जाना जाता हैं। वहाँ से उन्होंने [[विद्युत अभियांत्रिकी]] में उपाधि हासिल की थी। वे १९७४ एवं १९७७ में [[जयप्रकाश नारायण|जयप्रकाश बाबू]] के [[सम्पूर्ण क्रांति]] आंदोलन में शामिल रहे थे एवं उस समय के महान समाजसेवी एवं राजनेता [[सत्येन्द्र नारायण सिन्हा]] के काफी करीबी रहे थे।

वे पहली बार [[बिहार विधानसभा]] के लिए १९८५ में चुने गये थे। १९८७ में वे [[युवा लोकदल]] के अध्यक्ष बने। १९८९ में उन्हें बिहार में [[जनता दल]] का सचिव चुना गया और उसी वर्ष वे नौंवी [[लोकसभा]] के सदस्य भी चुने गये थे।

[[१९९०]] में वे पहली बार [[केन्द्रीय मंत्रीमंडल]] में बतौर कृषि राज्यमंत्री शामिल हुए। १९९१ में वे एक बार फिर लोकसभा के लिए चुने गये और उन्हें इस बार [[जनता दल]] का राष्ट्रीय सचिव चुना गया तथा संसद में वे जनता दल के उपनेता भी बने। १९८९ और 2000 में उन्होंने [[बाढ़]] लोकसभा क्षेत्र का प्रतिनिधित्व किया। १९९८-१९९९ में कुछ समय के लिए वे केन्द्रीय रेल एवं भूतल परिवहन मंत्री भी रहे और अगस्त १९९९ में गैसाल में हुई रेल दुर्घटना के बाद उन्होंने मंत्रीपद से अपना इस्तीफा दे दिया।
"‘मुझे "लोकनायक" [[जयप्रकाश नारायण]], "छोटे साहब" [[सत्येंद्र नारायण सिन्हा]] और "जननायक" [[कर्पूरी ठाकुर]] के चरणों में जानने और सीखने का मौका मिला है-" [[मुख्यमंत्री]] [[नीतीश कुमार]] 

सन [[२०००]] में वे [[बिहार]] के मुख्यमंत्री बने लेकिन उन्हें सिर्फ सात दिनों में त्यागपत्र देना पड़ा। उसी साल वे फिर से केन्द्रीय मंत्रीमंडल में कृषि मंत्री बने। मई [[२००१]] से [[२००४]] तक वे [[अटल बिहारी बाजपेयी|बाजपेयी]] सरकार में केन्द्रीय रेलमंत्री रहे। २००४ के लोकसभा चुनावों में उन्होंने [[बाढ़]] एवं [[नालंदा]] से अपना पर्चा दाखिल किया लेकिन वे बाढ़ की सीट हार गये।

नवंबर [[२००५]], में [[राष्ट्रीय जनता दल]] की बिहार में पंद्रह साल पुरानी सत्ता को उखाड़ फेंकने में सफल हुए और मुख्यमंत्री के रूप में उनकी ताजपोशी हुई। सन् २०१० के बिहार विधानसभा चुनावों में अपनी सरकार द्वारा किये गये विकास कार्यों के आधार पर वे भारी बहुमत से अपने गठबंधन को जीत दिलाने में सफल रहे और पुन: मुख्यमंत्री बने। २०१४ में उन्होनें अपनी पार्टी की [[भारतीय आम चुनाव|संसदीय चुनाव]] में खराब प्रदर्शन के कारण मुख्यमंत्री पद से इस्तीफा दे दिया।

1973 में नीतीश का [[विवाह]] मंजू कुमारी सिन्हा से हुआ था। मंजू कुमारी पटना में एक स्कूल में अध्यापिका थीं। मंजू का 2007 में निधन हो गया था।













[[श्रेणी:1951 में जन्मे लोग]]
[[श्रेणी:जीवित लोग]]
[[श्रेणी:व्यक्तिगत जीवन]]
[[श्रेणी:भारतीय राजनीति]]
[[श्रेणी:बिहार के मुख्यमंत्री]]
[[श्रेणी:भारत के रेल मंत्री]]