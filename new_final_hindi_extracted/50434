संसद भवन, ओटावा में गोलीबारी २०१४

२२ अक्टूबर २०१४ को ओटावा में संसद भवन पर कई बार गोलीबारी हुई। गोलीबारी १०:०० बजे (पूर्वी डेलाइट समय, यूटीसी - ४:००) से थोड़ी देर पहले आरम्भ हुई। कनाडाई प्रधानमंत्री स्टीफन हार्पर ने इसे आतंकी हमला बताया।

गोलीबारी २२ अक्टूबर २०१४ को १०:०० (यूटीसी - ४:००) बजे से थोड़ी पहले आरम्भ हुई। प्रत्यक्षदर्शियों के अनुसार नीली जींस और काले जैकेट वाला एक बन्दूकधारी जिसने अपने सिर पर रूमाल बांध रखा था, नेशनल वार मेमोरियल डबल बैरल बन्दूक के साथ आया। उसने उस समय ड्यूटी कर रहे सैनिक पर गोली चलाई और उसके बाद अपने वाहन को संसद भवन में प्रवेश करवाया।

बन्दूकधारी कनाडाई संसद भवन की गली में आगे बढ़ा और वहाँ २०–३० गोलियाँ चलाई। कैनेडियन हाउस ऑफ़ कॉमन्स के सारजेन्ट-एट-आर्म्स केविन विकर्स ने कथित तौर पर संदिग्ध व्यक्ति को मार-गिराया। कंजर्वेटिव पार्टी और विपक्षी न्यू डेमोक्रेटिक पार्टी दोनों की वहाँ बैठक चल रही थी।

कनाडा के प्रधानमंत्री हार्पर ने दिन में टेलीविज़न पर बोलते हुये इसे आतंकी हमला बताते हुये इसकी निंदा की।

