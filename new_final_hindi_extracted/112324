ताली बजाना

ताली उस ध्वनि को कहते हैं जो दो सपाट सतहों के आपस में टकराने से उत्पन्न होती है, जैसे मनुष्यों या जानवरों के अंगों में. मनुष्य अपने हाथ की हथेलियों द्वारा ताली बजाते हैं, प्रायः प्रशंसा या अनुमोदन (देखें सराहना) की अभिव्यक्ति में निरंतर घनघनाहट साथ, लेकिन कभी-कभी ताली लय के साथ भी बजायी जाती है जिससे कि वह संगीत और नृत्य के स्वरों से मेल करे. सील उन कुछ जंतुओं में से हैं जो ताली बजा सकते हैं।

कुछ लोग एक हाथ के पिछले हिस्से और दूसरे हाथ की हथेली को मिलाकर ताली बजाते हैं जिसके द्वारा अत्यावश्यकता या उत्साह की अभिव्यक्ति होती है; अन्य लोग इसे असभ्य मानते हैं।

शायद आज तक का सर्वोत्तम विरोधाभाषी कथन (कम से कम ऊपरी तौर पर) ताली बजाने के सन्दर्भ में ही है: "एक हाथ से ताली बजने पर कैसी ध्वनि निकलती है?"

संगीत की कई विधाओं में ताली बजाने को तालवाद्य के रूप में प्रयुक्त किया जाता है, उदहारण के लिए, गोस्पेल संगीत में. दो स्पेनी संगीत विधाओं, फ्लेमेंको और सेविलानास में, प्रायः ताली द्वारा लय व्यवस्थित की जाती है और यह (ताली) गानों का एक प्रमुख भाग होती है। एक नमूने के तौर पर ली गयी या कृत्रिम रूप से बनायी गयी गयी ताली की ध्वनि भी इलेक्ट्रौनिक और पॉप संगीत का अभिन्न अंग है।

पूरी तरह ताली द्वारा निष्पादित शास्त्रीय कृतियां 

शास्त्रीय कृतियां जिनमें ताली बजाना शामिल है 

केप्लोक के नाम से प्रसिद्ध ताली बजाने की शैलियां जावा के गेमलैन में बहुत प्रचलित हैं। एक प्रकार की बनायी गयी (कृत्रिम) ताली की आवाज़ भी कई रैप संगीत और हिप हॉप गानों में काफी प्रचलित है। यह प्रसिद्ध प्राचीन संगीत से ली गयी है और उसमें इस्तेमाल की गयी तकनीक की नक़ल है, जैसे, 1970 के दशक के डिस्को और फंक, जिसमें हाथ द्वारा बजायी गयी वास्तविक ताली के रिकॉड किये जाने के कई दृष्टान्त हैं (या संभवतः कलाकारों के एक समूह द्वारा एक साथ ताली बजाने की घटना को एक बार रिकॉर्ड किया गया होगा), आम तौरपर यह बार की दूसरी और चौथी थाप और स्नेयर ड्रम की थाप को तेज़ करने के लिए प्रयुक्त होती है। आधुनिक आर&बी, हिप हॉप और रैप प्रायः स्नेयर ड्रम को भूल जाते हैं, जिससे ताली की ध्वनी थाप में प्रत्यक्ष और केन्द्रीय विशेषता बन जाती है।

ताली का प्रयोग ध्वनिकी में एक कक्ष के द्वारा प्रतिध्वनि उत्पन्न करने के समय को जानने के लिए किया जाता है। ताली की ध्वनि के समाप्त होने में लगने वाले समय द्वारा इसका मापन किया जाता है।

60 सेकेण्ड में सबसे अधिक तालियां बजाने का विश्व रिकॉर्ड, 806 तालियों का है, जो संयुक्त राज्य अमेरिका के टिम ऐह्लस्ट्रौम के पास है।

संगीत के विद्यार्थी भिन्न-भिन्न स्वरों के महत्व को समझने में सहायता के लिए और नयी रचनाओं की लय से सामंजस्य बैठाने के लिए प्रायः लिखी हुई धुन की लय को ताली द्वारा बजाते हैं।


