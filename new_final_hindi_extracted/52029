नौटंकी साला!

नौटंकी साला! रोहन सिप्पी द्वारा निर्देशित, आयुष्मान खुराना और कुनाल रॉय कपूर द्वारा पूजा साल्वी, एवलिन शर्मा और गायलिन मेंडोंसा के साथ अभिनीत रोमांटिक, हास्य फ़िल्म है। इसकी कहानी 2003 की फ़्रांसीसी फ़िल्म "अप्रेस वू" पर आधारित है।

यह फ़िल्म आर एस एंटरटेनमेंट के सयोग से सुपर कैसेट्स इंडस्ट्रीज लिमिटेड के बैनर तले रमेश सिप्पी, भूषण कुमार, कृष्ण कुमार & रूपा डी चौधरी द्वारा निर्मित है। "नौटंकी साला!" का प्रथम दृश्य 2 अक्टूबर 2012 को जारी किया गया। आयुष्मान खुरान ने "नौटंकी साला!" गाना गाया है।

अभिषेक बच्चन ने अपने निर्देशक दोस्त रोहन सिप्पी के लिए फ़िल्म में केमियो का अभिनय किया है। भूषण कुमार ने 12 अप्रैल 2013 "नौटंकी साला!" के लिए निर्धारित की। वो इसके लिए आठ सप्ताह का लम्बा प्रचार चाहते थे। "नौटंकी साला!" का प्रथम प्रोमो "स्पेशल २६" के साथ जोड़कर जारी किया गया।
राम परमार (आयुष्मान खुराना) की जो 'रावण लीला' नाम के नाटक में रावण का किरदार निभाता है। इस नाटक का निर्देशक भी वो स्वयं ही है। राम, मंदार लेले (कुनाल रॉय कपूर) की जान बचाता है जो इसलिए खुदखुशी करना चाहता है क्योंकि वो खुद को किसी लायक नहीं समझता। राम, मंदार को अपने घर ले आता है। इस घर में राम की गर्लफ्रेंड चित्रा पहले से ही रहती है। अपने नाटक 'रावण लीला' में राम, मंदार को भगवान राम का किरदार निभाने के लिए देता है। वो सोचता है कि ऐसा करने से मंदार अपना खोया हुआ आत्मविश्वास वापस पा लेगा। लेकिन इस नाटक का जो निर्माता है चंद्रा (संजीव भट्ट) उसे इस बात से आपत्ति होती है कि क्यों मंदार को राम की भूमिका दी गई है। चंद्रा को इस बात इसलिए भी परेशानी है क्योंकि मंदार को अभिनय बिलकुल नहीं आता। राम न सिर्फ मंदार का खोया हुआ आत्मविश्वास लौटाने की कोशिश करता है बल्कि ये भी कोशिश करता है कि किसी तरह वो मंदार को उसके खोए हुए प्यार नंदिनी पटेल (पूजा साल्वी) से मिला दे. लेकिन कहानी में ट्विस्ट तब आता है जब राम को खुद नंदिनी से प्यार हो जाता है। इस प्रकार कहानी आगे बढ़ती है।

