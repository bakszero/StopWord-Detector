बिग बॉस 7

बिग बॉस 7 भारतीय वास्तविक कार्यक्रम है, जो बिग बॉस का 7वां संस्करण है। यह 15 सितम्बर 2013 से कलर्स पर शुरू हुआ। इसमें सलमान खान प्रस्तोता थे। वे इससे पहले भी बिग बॉस के पिछले तीन संस्करण में प्रस्तोता रह चुके हैं। यह कार्यक्रम कुल 15 सप्ताह (104 दिन) तक चला और 28 दिसम्बर 2013 को समाप्त हुआ। यह कार्यक्रम 15 सितम्बर से हर दिन रात को 9 बजे प्रसारित होता था।

इसमें गौहर खान को विजेता घोषित किया गया और तनिशा मुखर्जी दूसरे स्थान पर रहीं।

बिग बॉस का यह घर दो अलग अलग विषय में बना हुआ है। जिसमें एक भाग को स्वर्ग और दूसरे भाग को नर्क कहते हैं। स्वर्ग वाला हिस्सा बहुत अच्छा होता है और बहुत आराम से रहने लायक होता है। वहीं नर्क में बहता हुआ पानी और कई तरह की परेशानी होती है। इसके बारे में घर के रहने वालों को शुरुवात के ही रात को पता चलता है। इसमें किसी भी सीमा के उस पार जाने की अनुमति नहीं होती है और केवल खाना आदि सामान ही एक दूसरे को वे लोग भेज सकते हैं। 31 दिन के बाद नर्क वाला हिस्सा हटा दिया गया और सभी घर के लोग स्वर्ग वाले हिस्से में आ गए।

इसका प्रसारण भारत में कलर्स पर 15 सितम्बर 2013 से शुरू हुआ। वहीं इसका प्रसारण पाकिस्तान में अरे डिजिटल पर 21 सितम्बर 2013 व ब्रिटेन में इसका प्रसारण 15 सितम्बर 2013 से शुरू हुआ।
