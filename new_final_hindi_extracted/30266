खुराक

खुराक (उर्दु: खु़राक़- आहार) किसी रसायनिक, भौतिक या जैविक वस्तु की वह मात्रा है जो किसी जीव पर जीववैज्ञानिक रूप से प्रभाव डालती है। पोषण के संबंध मे खुराक आम तौर पर किसी विशेष पोषक तत्व की किसी व्यक्ति के आहार, किसी विशेष भोजन, साधारण भोजन, या किसी आहार अनुपूरक, में इसकी मात्रा को इंगित करती है। 

भेषज विज्ञान के संदर्भ में, खुराक, चिकित्सकीय प्रयोजनों के लिए दी जाने वाली दवा की मात्रा को बताती है। 

विष विज्ञान में खुराक उस हानिकारक एजेंट (जैसे जहर, कैंसरजन, म्यूटाजन, या टेराटोजन आदि) की मात्रा का उल्लेख करती है जिनके संपर्क मे कोई जीव आता है। 

रसायन वो सबसे आम चीजें हैं जिसके लिए खुराक का मापन होता है, लेकिन कोई व्यक्ति कितना विकिरण जोखिम उठा सकता है इसका मापन भी खुराक के तहत आता है। मनुष्य के लिए, सूक्ष्म पोषक तत्व और दवा की खुराकों को अधिकतर मिलीग्राम (mg) में मापा जाता हैं, लेकिन कुछ सूक्ष्म पोषक तत्व और दवा की खुराकें माइक्रोग्राम में मापी जाती हैं। 
