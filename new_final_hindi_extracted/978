गर्लफ्रेंड (महिला मित्र)

गर्लफ्रेंड () शब्द का प्रयोग किसी गैर-वैवाहिक रोमांटिक रिश्ते में एक महिला साथी, अथवा अन्य मित्रों की तुलना में ज्यादा करीब एक गैर-रोमांटिक महिला मित्र के लिए किया जा सकता है।

इस शब्द की कोई स्पष्ट परिभाषा नहीं है और गर्लफ्रेंड के वास्तविक अर्थ को लेकर बहस अभी भी जारी है। पश्चिमी समाज में आमतौर पर यह माना जाता है कि "गर्लफ्रेंड" स्टेटस की शुरुआत दो लोगों द्वारा डेटिंग के लिए सहमत हो जाने पर होती है। किसी लड़की को इसके लिए सहमत करवा लेना युवकों के लिए काफी बड़ी उपलब्धि मानी जाती है और उसके साथियों के बीच उस लड़की की छवि के आधार पर इसे एक बेहतर स्तर के रूप में देखा जाता है।

कुछ लोगों के अनुसार "गर्लफ्रेंड" (एक शब्द) तथा "गर्ल फ्रेंड" (दो शब्द), या "बॉयफ्रेंड" (एक शब्द) तथा "बॉय फ्रेंड" (दो शब्द) के बीच का अंतर, हालाँकि काफी सूक्ष्म होता है परन्तु काफी महत्त्वपूर्ण भी होता है।. यदि विशुद्ध व्याकरणिक रूप में देखें, तो "गर्लफ्रेंड" या "बॉयफ्रेंड" वह व्यक्ति है जिसके साथ आपका रोमांटिक रिश्ता है। जबकि एक "गर्ल फ्रेंड" या "बॉय फ्रेंड" मात्र एक मित्र है जिसकी पहचान उसके लिंग के आधार पर की जाती है। कई बार केवल "लेडीफ्रेंड" या "गायफ्रेंड" कहकर भी इस परिभाषा का उल्लंघन किया जाता है। "फ्रेंड गर्ल" (तथा "फ्रेंड बॉय") शब्दों को अक्सर घनिष्ठ मित्रता के लिए भी इस्तेमाल किया जाता है। इन दोनों के बीच का परिवर्तन किशोरावस्था विकास का एक महत्त्वपूर्ण पहलू है।

इसके बावजूद "गर्लफ्रेंड" तथा "गर्ल फ्रेंड" के दोनों रूपों को अलग-अलग लोगों द्वारा अलग-अलग अर्थों के लिए इस्तेमाल किया जाता है। उदाहरण के लिए, जब किसी लड़की या महिला द्वारा "गर्लफ्रेंड" शब्द का प्रयोग किसी गैर-यौनिक तथा गैर-रोमांटिक संदर्भ में किसी अन्य स्त्री के लिए किया जाता है, तब यौन संबंध अथवा रोमांटिक अर्थ के साथ भ्रमित होने से बचने के लिए कभी-कभार इसके दो शब्दों वाले रूप "गर्ल फ्रेंड" का प्रयोग किया जाता है, हालाँकि ऐसा कोई नियम नहीं है। "गर्लफ्रेंड" शब्द के प्रयोग के इस तरीके को काफी करीबी मित्रों के लिए इस्तेमाल किया जाता है और इसमें कोई यौन संबंध शामिल नहीं होता है, बशर्ते इसे लेस्बियन, बाई-सेक्सुअल, या पैन-सेक्सुअल महिलाओं के लिए इस्तेमाल न किया जा रहा हो.
"गर्लफ्रेंड" शब्द को एलजीबीटी (LGBT) समुदायों में भी इस्तेमाल किया जाता है और यह किसी भी लिंग अथवा लैंगिकता को इंगित कर सकता है।

कोई जरुरी नहीं है कि "गर्लफ्रेंड" शब्द यौन संबंध की तरफ ही इशारा करे, लेकिन इसका प्रयोग अक्सर ऐसी महिला के लिए किया जाता है जो किसी पुरुष के साथ डेटिंग कर रही है लेकिन उसके साथ उसकी सगाई नहीं हुई है; लेकिन इसका अर्थ यह नहीं निकलता है कि उनका आपस में यौन संबंध है। यौन गतिविधियों की भिन्न अपेक्षाओं के चलते डेटिंग शब्द रोमांटिक गतिविधि की तरफ इशारा कर सकता है जबकि केवल "फ्रेंड" शब्द का प्रयोग करके अंतरंगता को इंगित करने से बचा जा सकता है। यह मूलतः "स्वीटहार्ट" शब्द के समतुल्य है, जिसे लगाव के अर्थ में भी इस्तेमाल किया जाता है।


एक समान लेकिन असमतुल्य तथा अधिक अस्पष्ट शब्द है "लेडी फ्रेंड" - स्त्री लिंग का कोई साथी जिसका दर्जा संभवतः एक गर्लफ्रेंड से तो कम किन्तु एक मित्र से अधिक होता है। अर्थात, यह आवश्यक नहीं है कि संबंध अपनी चरम सीमा तक पहुंच चुका है और न ही यह एक अनन्य, गंभीर, प्रतिबद्ध, या दीर्घकालिक रिश्ता बना है। इसके बावजूद भी यह शब्द एक महिला को किसी की "मिस्ट्रेस (रखैल)" या "लवर (प्रेमिका)" कहने पर खुले रूप से प्रकट होने वाले यौन संबंध को प्रदर्शित करने से बचता है। इस संदर्भ में, यह अक्सर एक व्यंजना के रूप में हो सकता है। हालांकि हमेशा ही ऐसा नहीं होता है: कई बार इसका इस्तेमाल उस वक्त भी किया जाता है जब किसी व्यक्ति को किसी पुरुष के साथ संबंधित महिला के स्तर के बारे में ठीक-ठीक पता नहीं होता है। उदाहरण के लिए, अख़बारों की सुर्ख़ियों में अक्सर लिखा जाता है कि एक सेलिब्रिटी को एक नयी "लेडी फ्रेंड" के साथ देखा गया है। "लेडी फ्रेंड" को एक उम्र-दराज महिला के साथ रोमांटिक संबंध दर्शाने के लिए भी इस्तेमाल किया जा सकता है, क्योंकि "गर्लफ्रेंड" का "गर्ल" शब्द यहां आयु के अनुसार उपयुक्त नहीं बैठता है।

प्रकाशन कंपनी, ISBN 90-272-1835-8.
