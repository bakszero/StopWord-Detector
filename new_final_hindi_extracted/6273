रसल क्रो

रसल आयरा क्रो (; जन्म ७ अप्रैल १९६४) एक न्यू ज़ीलैंड में जन्में ऑस्ट्रेलीयाई अभिनेता, फ़िल्म निर्माता और संगीतकार है। वे अंतर्राष्ट्रीय स्तर पर २००० में बनी एतिहासिक फ़िल्म "ग्लैडिएटर" में रोमन जनरल मैक्सिमस डेसिमस मेरिडियस के पात्र के लिए मशहूर है जिसका निर्देशन रिडली स्कॉट ने किया था और इस भूमिका के लिए उन्हें सर्वश्रेष्ठ अभिनेता का अकादमी पुरस्कार, इम्पायर पुरस्कार, ब्रोडकास्ट फ़िल्म क्रिटिक्स असोसिएशन पुरस्कार और लंदन फ़िल्म क्रिटिक्स सर्कल पुरस्कार के साथ अन्य दस नामांकन प्राप्त हुए. वर्ष १९९९ की फिल्म द इन्साइडर में निभाये गये जेफ्री वाइगेण्ड के लिये उन्हे सर्वश्रेष्ठ अभिनेता के ५ पुरस्कार प्राप्त हुये। नोबल पुरस्कार विजेता अर्थशास्त्री जॉन एफ. नैश के जीवन पर आधारित रॉन होवार्ड निर्देशित वर्ष २००१ की फिल्म ए ब्युटिफुल माइंड के लिये उन्हे बाफ्टा का सर्वश्रेष्ठ अभिनेता पुरस्कार, गोल्डेन ग्लोब पुरस्कार और सर्वश्रेष्ठ प्रदर्शन के लिये दिया जाने वाला स्क्रीन एक्टर गिल्ड पुरस्कार प्राप्त हुये।

रसल की अन्य मुख्य फिल्में एल.ए. कॉन्फिडेन्शियल(१९९७), मास्टर एण्ड कमाण्डरः द फार साइड ऑफ द वर्ल्ड (२००३), सिण्ड्रेला मैन (२००३), अमेरिकन गैंगेस्टर (२००७) और रॉबिन हुड(२०१०) हैं। रसल का नाम हॉलीवुड वाक ऑफ फेम में भी शामिल किया गया है। वह वर्ष १९९९ से २००१ के बीच लगातार तीन बार अकादमी पुरस्कार के लिये नामांकित भी हो चुके हैं। वह एक ऑस्ट्रेलियन राष्ट्रीय रग्बी लीग टीम साउथ सिडनी रैबितो के सह मालिक भी हैं।

रसल क्रो का जन्म ७ एप्रिल १९६४ को वेलिंगटन, न्यूजीलैंड में जोएलिन इवोन्ने और जॉन एलेक्जेण्डर क्रो के घर हुआ था। उनके नाना, स्टैनली जे. वेमिस एक सिनेमेटोग्राफर थे जिन्हे द्वितीय विश्व युद्ध के दौरान सिनेमेटॉग्राफी के लिये ईंग्लैण्ड की महारानी की तरफ से ब्रिटिश साम्राज्य का सम्मान ओ.बी.ई. प्राप्त हुआ था। उनके चचेरे भाई, मार्टिन और जेफ क्रो न्यूजीलैंड के पूर्व क्रिकेट कप्तान रह चुके हैं। क्रो जब चार साल के थे तब उनका परिवार सिडनी चला गया। क्रो की प्रारम्भिक शिक्षा सिडनी ब्वायज हाई स्कूल में हुई। १४ साल की उम्र में उनका परिवार वापस न्यूजीलैंड लौट आया। वहाँ पर उन्होने अपने चचेरे भाईयों के साथ ऑकलैंड ग्रामर स्कूल में प्रवेश लिया। 
