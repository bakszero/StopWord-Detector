चौरा द्वीप

चौरा (Chowra) भारत के निकोबार द्वीपसमूह का एक द्वीप है। यह पड़ोसी कमोर्ता द्वीप से पश्चिम में और कत्चल द्वीप से पश्चिमोत्तर में स्थित है। चौरा से बड़ा तेरेस्सा द्वीप इस से दक्षिण में स्थित है।

द्वीप पर अधिकतर भूमि निचली सतह की समतल धरती है लेकिन दक्षिणी छोर पर १०४.५ मीटर की ऊँची चट्टान है। द्वीप के पश्चिमोत्तरी तट से परे समुद्र में प्रवाल शैल-श्रेणी (कोरल रीफ़) लगभग २ किमी तक चलती है।

द्वीप पर पाँच गाँव हैं जो सभी पूर्वी तट के समीप हैं। इनकी आबादियाँ इस प्रकार हैं:


चौरा द्वीप के पाँच गाँव मिलकर हर वर्ष ३ सप्ताह का "पानुओहोनोत" नामक त्यौहार मनाते हैं जिसके आयोजन के लिये हर वर्ष में एक गाँव ज़िम्मेदारी लेता है। इस त्यौहार की तैयारी में कई महीने लग जाते हैं और इसमें अन्या गाँव भी थोड़ी-बहुत सहायता करते हैं। अगले वर्ष क्रमानुसार अगला गाँव ज़िम्मेदारी लेता है। यह त्यौहार पूर्वजों के सम्मान और स्मृति में आयोजित होता है। त्यौहार मनाने के लिये नाच-गाना होता है और अंत में एक नौका चलाने की स्पर्धा होती है। "पानुओहोनोत" का अर्थ सूअर त्यौहार है और यह पूर्वोत्तर से वायु-प्रवाह आरम्भ होने के मौसम में आयोजित होता है। जब हवा की दिशा पलटकर दक्षिणपश्चिम से आरम्भ होती है तो "कांचेउओल्लो" (अर्थ: मुर्गी त्यौहार) आयोजित होता है।

