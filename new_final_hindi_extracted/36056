हण्टेरियन लिप्यन्तरण

हण्टेरियन लिप्यन्तरण (अंग्रेजी: "Hunterian transliteration", "हण्टेरिय ट्रान्स्लिटरेशन") देवनागरी सहित अन्य भारतीय और ग़ैर-भारतीय लिपियों में लिखे पाठों को रोमन लिपि में बदलने की एक लिप्यन्तरण पद्धति है। यह विधि भारत की राष्ट्रीय रोमन लिप्यन्तरण विधि मानी जाती है और इसे भारत सरकार द्वारा मान्यता प्राप्त है। भारत के अधिकतर व्यक्तियों, स्थानों, घटनाओं, ग्रंथों एवं पुस्तकों के प्रचलित रोमन-लिपि नाम इसी हन्टेरियन विधि पर आधारित हैं। इस विधि को कभी-कभी जोंसियन विधि भी कहा जाता है।

देवनागरी लिपि में रोमन लिपि से अधिक वर्णों के होने के कारणवश मौलिक हन्टेरियन विधि में कहीं-कहीं पर एक से अधिक देवनागरी वर्णों को केवल एक ही रोमन वर्ण में लिप्यन्तरित किया जाता है। उदाहरणतः ""त"" और ""ट"" दोनों को परिवर्तित कर के ""t"" लिखा जाता है। ठीक इसी तरह, 'द' और 'ड' दोनों को ""d"" लिखा जाता है। मौलिक हन्टेरियन की इस कमी को पूरा करने के लिए कुछ आशोधित हन्टेरियन प्रणालियाँ जन्मी जिनमें नुक्तों और अन्य चिह्नों के प्रयोग से देवनागरी के हर वर्ण के लिए रोमन लिपि में अनूठा रूप स्थापित किया गया, उदाहरणतः ""त"" के लिए ""t"" और ""ट"" के लिए ""ṭ""।

हिंदी द्वारा प्रयोग होने वाले देवनागरी के मुख्य स्वर हन्टेरियन लिप्यन्तरण के बाद इस प्रकार लिखे जाते हैं -

आशोधित हन्टेरियन लिप्यन्तरण में अक्षरों को दर्शाने के लिए अक्सर लिप्यन्तरित रोमन अक्षर के नीचे नुक्ते का चिह्न लगाया जाता है। संस्कृत के देवनागरी प्रयोग में हर व्यंजन में 'अ' की ध्वनि निहित होती है, लेकिन कईं आधुनिक हिन्द-आर्य भाषाओं में शब्दों के कुछ स्थानों में इस दिया जाता है। जैसे की 'अब' को अन्तर्राष्ट्रीय ध्वन्यात्मक वर्णमाला में 'əb' पढ़ा जाता है, न कि 'əbə'। हन्टेरियन में अगर कहीं भी निहित 'अ' कि ध्वनि हो तो उसे स्पष्ट रूप से 'a' लिखा जाता है। अगर हलन्त हो तो कुछ आशोधित हन्टेरियन विधियों में उसे विराम बिंदु ('.') के प्रयोग से दर्शाया जाता है। 

उदाहरण १: मैं अपने संबंधी से कारख़ाने में मिला और उसने मुझे चाय पिलाई. वो बारिश के कारण फ़सलों को हुए नुक़सान की वजह से चिंतित था। मैंने उसे अपनी ख़बर सुनाई. क्योंकि मुझे निकलना था, इसलिए कुछ देर बाद मैंने क्षमा मांगी और वहाँ से रवाना हुआ।

आशोधित हन्टेरियन: "maiṅ apne saṃbaṅdhī se kārk͟hāne meṅ milā aur usne mujhe chāy pilāī. vo bārish ke kāraṇ fasloṅ ko hue nuqsān kī vajah se chiṅtit thā. maine use apnī k͟habar sunāyī. k.yoṅki mujhe nikalnā thā, islie kuchh der bād maine kṣhamā māṅgī aur vahāṅ se ravānā huā."

मौलिक हन्टेरियन: "main apne sambandhi se karkhane men mila aur usne mujhe chay pilayi. wo barish ke karan faslon ko hue nuqsan ki vajah se chintit tha. maine use apni khabar sunayi. kyonki mujhe nikalna tha, islie kuchh der bad maine kshama mangi aur vahan se ravana hua." 

Notes: संबंधी can interchangeably be written several different ways in Hindi: संबंधी, सम्बंधी, संबन्धी or सम्बन्धी.

उदाहरण २: इस साल ग्रीष्मकालीन वर्षा ज़्यादा होने से अमरूद और बेर की क़िल्लत देखी गयी। मज़े की बात ये है के सेब और ख़ुबानी की क़ीमतें कम हैं क्योंकि उत्तराखण्ड में गोदाम भरे हैं।

आशोधित हन्टेरियन: "is sāl g.rīṣh.mkālīn varṣhā zyādā hone se amrūd aur ber kī qil.lat dekhī gayī. maze kī bāt ye hai ke seb aur k͟hubānī kī qīmteṅ kam haiṅ k.yoṅki ut.tarākhaṇ.ḍ meṅ godām bhareṅ haiṅ."

मौलिक हन्टेरियन: "is sal grishmkalin varsha zyada hone se amrud aur ber ki qillat dekhi gayi. maze ki bat ye hai ke seb aur khubani ki qimten kam hain kyonki uttarakhand men godam bharen hain."

