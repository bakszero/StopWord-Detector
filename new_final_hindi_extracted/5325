नौ सौ चूहे खा के बिल्ली हज को चली

"नौ सौ चूहे खा के बिल्ली हज को चली" हिन्दी भाषा की एक कहावत है जिसका अभिप्राय होता है जीवन-भर पाप करके अब पूजा-पाठ का ढोंग। मतलब कि किस प्रकार कोई व्यक्ति कई पाप करने के पश्चात निर्दोष होने का नाटक करता है। इसे अन्य कई तरीकों से भी लिखा जाता है, जैसे "बिल्ली हज को चली, नौ सौ चूहे खा के"। हज इस्लाम धर्म के अनुयायियों के लिए सर्वोच्च तीर्थ है जिसमें मुस्लमान सउदी अरब के मक्का शहर जाते हैं, परन्तु इस कहावत का किसी विशेष धर्म से संबंध नहीं है। यह भारत में हिन्दी व उर्दू भाषियों द्वारा इस्तेमाल की जाती है।
