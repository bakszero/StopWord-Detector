द बॉर्न अल्टिमेटम (फिल्म)

"दी बॉर्न अल्टीमेटम" पॉल ग्रीनग्रास द्वारा निर्देशित 2007 की एक जासूसी फिल्म है और कुछ हद तक रॉबर्ट लुडलुम की इसी नाम की नॉवेल (उपन्यास) पर आधारित है। यह फिल्म दी बॉर्न सुप्रीमेसी" ' (2004) का सीक्वेल है जो दी बॉर्न आइडेंटिटी"' (2002) के बाद आई थी। मैट डेमन ने इसमें लुडलुम की पहचान स्थापित करने वाले चरित्र जेसन बॉर्न की भूमिका को फिर से निभाया है, जो सीआईए का पूर्व स्पेशल एक्टिविटीज डिविजन एसेसिन (हत्यारा) तथा साइकोजेनिक एम्नेसिआ़क (अनिद्रा से ग्रस्त मनोरोगी) है। फिल्म में जेसन बॉर्न की कहानी को जारी रखा गया है जिसमे वो मॉस्को के अधिकारियों के चंगुल से बच निकलने के बाद अपनी असली पहचान का पता लगाने के लिए पेरिस, लंदन, मैड्रिड, टेनजियर और न्यू यॉर्क सिटी की यात्रा करता है। इस बीच सीआईए उसके पीछे हत्यारों को भेजना जारी रखती है। 
फिल्म में जूलिया स्टाईल्स, डेविड स्ट्रेथेर्न, स्कॉट ग्लेन, पैडी कौन्सिडाइन, एडगर रामिरेज़, अल्बर्ट फ़िनी, तथा जोआन एलन ने भी काम किया है। इसकी स्क्रिप्ट को टोनी गिलरॉय, स्कॉट जेड. बर्न्स, जॉर्ज नोल्फी तथा कोई श्रेय लिए बिना टॉम स्टोपर्ड ने लिखा है। इसके निर्माता हैं पैट्रिक क्राउली, फ्रैंक मार्शल, पॉल एल. सैंडबर्ग, तथा डॉग लीमन, जिन्होंने प्रथम बॉर्न फिल्म "'दी बॉर्न आइडेंटिटी" ' का भी निर्देशन किया था।

"दी बॉर्न अल्टीमेटम" की निर्माता यूनिवर्सल पिक्चर्स है और इसे 3 अगस्त 2007 को उत्तरी अमेरिका में रिलीज किया गया। अपने पहले ही सप्ताहांत में इसने टिकटों की बिक्री से $69.3 मिलियन की कमाई की और अमेरिका में अगस्त के महीने में रिलीज होने वाली फिल्मों में सर्वाधिक कमाई करने वाली फिल्म बन गयी। इसके साथ ही यह मुख्य चरित्र के रूप में मैट डेमन की सर्वाधिक कमाई करने वाली फिल्म भी है। हालांकि तीनों फ़िल्में बॉक्स ऑफिस पर काफी सफल और समीक्षकों द्वारा बहुप्रशंसित रही हैं, "दी बॉर्न अल्टीमेटम" नाटकत्रय की एकमात्र ऐसी फिल्म है जिसे एकेडेमी अवार्ड्स के लिए नॉमिनेट किया गया और 80वें एकेडेमी अवार्ड्स में बेस्ट फिल्म एडिटिंग, बेस्ट साउंड, तथा बेस्ट साउंड एडिटिंग के अपने तीनों नॉमिनेशन में इसने जीत हासिल की।

रुसी हत्यारे किरिल की गोली से घायल (पहले की फिल्म "दी बॉर्न सुप्रीमेसी " में) जेसन बॉर्न मॉस्को पुलिस से बचते हुए छुप जाता है। छह सप्ताह बाद "'दी गार्जियन" ' का संवाददाता सिमोन रॉस, बॉर्न तथा ऑपेरशन ट्रीडस्टोन पर चर्चा करने के लिए किसी से मुलाकात करता है। बॉर्न पेरिस जाकर मैरी के भाई मार्टिन (डेनियल ब्र्युल) को बताता है कि वह मर चुकी है। सीआईए रॉस द्वारा सेल फोन पर "ऑपरेशन ब्लैकब्रायर" का ज़िक्र करने के बाद उसका पीछा करना शुरू करती है। यह पता चलने के बाद कि लंदन के गार्जियन अखबार का रिपोर्टर रॉस (पैडी कौंसिडाइन) ऑपरेशन ट्रीडस्टोन की जांच कर रहा है, बॉर्न लंदन जाकर उससे संपर्क करता है और वाटरलू स्टेशन पर मिलने के लिए कहता है, लेकिन उसे पता चल जाता है कि सीआईए रॉस का पीछा कर रही है। बॉर्न, रॉस की सीआईए से बचने में मदद करता है लेकिन वह बॉर्न के निर्देशों की अनदेखी करने के कारण ब्लैकब्रायर हत्यारे पाज़ की गोलियों का शिकार बन जाता है, जिसे यह निर्देश ऑपरेशन ब्लैकब्रायर के डाइरेक्टर नो़या वोसेन ने दिया था। छह हफ्ते पहले बॉर्न की खोज करने में असफल रहने वाली पामेला लैंडी को, एक सीसीटीवी कैमरे में बॉर्न के दिखाई पड़ने के बाद वोसेन की मदद करने के लिए भेजा जाता है। रॉस के नोट्स की छानबीन करने के बाद वे समझ जाते हैं कि उसे अपनी जानकारी नील डेनियल्स से मिली है जो मैड्रिड में सीआईए स्टेशन चीफ है और पूर्व में ऑपरेशन ट्रीडस्टोन में शामिल रहने के साथ ही ब्लैकब्रायर में भी सक्रिय रूप से शामिल है। रॉस के मरने के बाद उसके बैग की सहायता से बॉर्न उसके मैड्रिड ऑफिस पहुँचता है लेकिन उसे वहां कोई नहीं मिलता। बॉर्न, वोसेन तथा लैंडी द्वारा भेजी गयी सीआईए की एक टीम का सफाया कर देता है और उसके बाद निकी पार्सन्स वहां पहुँचती है। वह बॉर्न की मदद करने का फैसला करती है और बताती है कि डेनियल्स टेनजियर भाग गया है और सीआईए की एक अन्य टीम से बचने में उसकी सहायता करती है। ऐसा दर्शाया गया है कि बॉर्न की याददाश्त खोने से पहले उसका तथा पार्सन्स का गहरा और संभवतः रोमांटिक रिश्ता था।

टेनजियर पहुंचने पर पार्सन्स डेनियल्स का पता लगाने की कोशिश करती है लेकिन सफल नहीं होती है और उसे पता लगता है कि ब्लैकब्रायर के "एसेट" डेश बुक्सानी को डेनियल्स को खतम करने का काम सौंपा गया है। वोसेन को पता लग जाता है कि पार्सन्स ने डेनियल्स की जानकारी लेने के लिए लॉगिन किया है और वह डेश को पार्सन्स तथा बॉर्न के पीछे लगा देता है, हालाँकि लैंडी इस फैसले से असहमत थी। बॉर्न डेश का पीछा करते हुए डेनियल्स तक पहुँचने में सफल हो जाता है, लेकिन पहले से लगाये गए एक बम से उसकी मौत को रोक नहीं पाता है। इससे पहले कि डेश पार्सन्स को मारे, बॉर्न एक भीषण लड़ाई में उसे मार गिराता है। उसके बाद बॉर्न पार्सन्स को छुपने के लिए भेज देता है। बॉर्न डेनियल्स के जले हुए ब्रीफकेस की सामग्री की छानबीन करता है जिसमे उसे न्यू यॉर्क सिटी में अति गोपनीय सीआईए ब्यूरो का पता मिलता है जहाँ से वोसेन ऑपरेशन ब्लैकब्रायर को नियंत्रित कर रहा है। बॉर्न न्यूयॉर्क सिटी पहुँचता है; लैंडी को बॉर्न का एक फोन कॉल मिलता है ("दी बॉर्न सुप्रीमेसी" के अंतिम सीन में भी ऐसा ही दिखाया गया है) जिसे वोसेन ने पहले से ही टैप किया हुआ है। लैंडी ने बॉर्न द्वारा भेजे गए टेप के लिए उसका धन्यवाद किया जिसमे ट्रीडस्टोन के भूतपूर्व डाइरेक्टर वार्ड एबट की काली करतूतें के बारे में दिखाया गया है; वह उसे बताती है कि उसका असली नाम डेविड वेब है और उसकी जन्मतिथि 4/15/71 है। लैंडी से बात करते समय बॉर्न ने देखा कि वोसेन अत्यंत वर्गीकृत सामग्री को अपने ऑफिस के एक सेफ में रख रहा है। बॉर्न ने लैंडी से कहा कि तुम "कुछ आराम कर लो" क्योंकि तुम "थकी हुई" लग रही हो, वोसेन और लैंडी दोनों समझ गए कि इसका अर्थ है बॉर्न उन्हें देख रहा है। वोसेन ने बॉर्न द्वारा लैंडी को भेजे गए एक टेक्स्ट संदेश को पढ़ लिया जिसमे बॉर्न ने मिलने के एक स्थान का जिक्र किया था। उसके बाद वोसेन बॉर्न को पकड़ने के लिए एक टीम के साथ अपने ऑफिस से निकल गया। बॉर्न ने वोसेन के ऑफिस में घुसकर वर्गीकृत ब्लैकब्रायर दस्तावेजों को चुरा लिया। वोसेन ने पाज़ को बॉर्न के पीछे लगाया, अंततः एक कार चेज में दोनों का सामना हुआ जिसमे पाज़ ने बॉर्न को अपने द्वारा चुराई गयी पुलिस कार को पत्थर के एक डिवाइडर से टकराने के लिए मजबूर कर दिया। बॉर्न ने बाहर निकलकर अपनी बंदूक को पाज़ के ऊपर तान दिया लेकिन फिर उसे छोड़ दिया और 415 ईस्ट 71स्ट् स्ट्रीट में आगे बढ़ गया, जिसका पता लैंडी द्वारा बताई गयी उसकी गलत जन्मतिथि से उसे मिला था। वोसेन ने भी लैंडी के कोड को समझ लिया और ट्रीडस्टोन के बिहेवियर मॉडिफिकेशन प्रोग्राम (व्यवहार संशोधन कार्यक्रम) को चलाने वाले डॉक्टर एल्बर्ट हिर्श को चेता दिया कि बॉर्न आ रहा है।

बिल्डिंग पहुँचने पर लैंडी की मुलाकात बॉर्न से होती है जहाँ बॉर्न उसको ब्लैकब्रायर की फाइलें देने के बाद अंदर चला जाता है। लैंडी उन फाइलों को एक अज्ञात रिसीवर के पास फैक्स करती है और आखिरी पन्ने के सफलतापूर्वक भेजे जाने के बाद वोसेन को इसका पता चलता है। एक उपरी हिस्से में हिर्श के साथ बॉर्न का सामना होता है और हिर्श की मदद से बॉर्न को याद पड़ता है कि इस प्रोग्राम में वह स्वेच्छा से शामिल हुआ था। तब उसने कहा कि वह अब जेसन बॉर्न नहीं रह गया है और पीछा करने वाली एक सीआईए टीम से बचने के लिए छत पर चला जाता है। छत पर उसका सामना पाज़ से होता है जो उससे पूछता है कि उसने उसे जिन्दा क्यों छोड़ दिया। बॉर्न पाज़ से पूछता है कि क्या उसे पता भी है कि उसे उसको मारने के लिए क्यों भेजा गया है और अपने द्वारा मारे गए एक ट्रीडस्टोन एसेसिन ("बॉर्न आइडेंटिटी" में) के अंतिम शब्दों को दोहराता है: "हमारी तरफ देखो. देखो कि वे तुमसे क्या मांग रहे हैं।" पाज़ अपनी बंदूक नीचे कर लेता है और बॉर्न छत से नीचे ईस्ट रिवर में कूदने के लिए दौड़ता है, लेकिन उसी समय वोसेन आ जाता है और बॉर्न पर गोली चला देता है। कुछ समय बाद, पार्सन्स को ऑपरेशन ब्लैकब्रायर का खुलासा करने वाली एक टीवी खबर देखते हुए दिखाया जाता है; इसमें हिर्श और वोसेन की गिरफ़्तारी तथा सीआईए के डाइरेक्टर एजरा क्रेमर की आपराधिक जांच के बारे में भी बताया गया है; और साथ ही यह भी बताया गया है कि कथित तौर पर डेविड वेब (उर्फ जेसन बॉर्न) को गोली लगी है और वह ईस्ट रिवर में गिर गया है। यह सुनकर कि तीन दिन तक खोजने के बाद भी उसका शरीर नहीं मिला, पार्सन्स मुस्कराती है; गिरने के बाद बॉर्न को पानी के अंदर तैरते हुए दिखाया जाता है।


"दी बॉर्न अल्टीमेटम" को लंदन के निकट पाइनवुड स्टूडियो और दुनिया के कई अन्य स्थानों पर फिल्माया गया, जिनमे शामिल हैं, टेनजियर, लंदन, मैड्रिड (स्वयं तथा ट्यूरिन के रूप में), पेरिस, बर्लिन (मॉस्को के रूप में), न्यूयॉर्क सिटी, तथा अमेरिका के अन्य स्थान.

"दी बॉर्न अल्टीमेटम" की डीवीडी रिलीज की ऑडियो कमेंट्री में निर्देशक पॉल ग्रीनग्रास ने पुष्टि की कि निम्न दृश्य बॉर्न फ्रेंचाइज की पिछली फिल्मों के दृश्यों की जानबूझकर की गयी नक़ल हैं। इनमें शामिल हैं: 


ट्रियोलॉजी की पिछली फिल्मों की ही तरह इसका भी संगीत जॉन पॉवेल द्वारा दिया गया है। मोबी के "एक्सट्रीम वेज" के एक नए संस्करण "एक्सट्रीम वेज (बॉर्नस् अल्टीमेटम)" को फिल्म के अंत के क्रेडिट्स के लिए रिकॉर्ड किया गया।


"दी बॉर्न अल्टीमेटम" को पूरे देश में 30 अगस्त 2007 को रिलीज किया गया।

"दी बॉर्न अल्टीमेटम" ने बॉक्स ऑफिस में अपने पहले सप्ताहांत में $69.3 मिलियन की कमाई की जो कि अगस्त में रिलीज होने वाली फिल्मों के लिए एक रिकॉर्ड है और 14 दिसम्बर 2007 तक यह पूरी दुनिया में $442.8 मिलियन की कमाई कर चुकी है। अगस्त 2009 तक इस फिल्म को 'रौटेन टोमेटोज़' में 93% "सर्टिफाइड फ्रेश" रेटिंग (कुल 223 रिव्यूज में से 208 सकारात्मक) प्राप्त हुई है जो कि इसके पहले की दोनों फिल्मों से अधिक है। मेटाक्रिटिक में इसकी रेटिंग 85/100 रही है और यह भी पिछली दोनों फिल्मों से अधिक है। थियेटरों में अपनी रिलीज के पश्चात से यह फिल्म अमेरिका में कुल $227,471,070 की कमाई के साथ सीरीज की सबसे अधिक कमाई करने वाली फिल्म बन गयी है।

पहले की फिल्म दी बॉर्न सुप्रीमेसी की ही तरह इसको भी "शेकी (कांपता हुआ) कैमरा" के अत्यधिक इस्तेमाल के लिए आलोचना का सामना करना पड़ा है; जैसा कि "टाइम " मैगज़ीन के रिचर्ड कौर्लिस अपनी अन्यथा सकारात्मक समीक्षा में लिखते हैं, "बातचीत के दृश्यों को देखकर ऐसा क्यों लगता है कि कैमरा पार्किंसंस से पीड़ित है? फिल्म का फ्रेम कांपता हुआ सा लगता है और श्रोता के कन्धों से वक्ता छुप जाता है, इससे दर्शकों को काफी चिड़चिड़ाहट होती है दृश्य से उनका ध्यान बंटता है।"

ब्रिटिश प्रेस में एक वास्तविक ब्रिटिश अखबार "'दी गार्जियन" ' के एक काल्पनिक पत्रकार को शामिल किये जाने तथा यूके में फिल्माए गए दृश्यों (खासकर वाटरलू रेलवे स्टेशन) के ऊपर टिप्पणी की गयी है। विशेष रूप से, उस अखबार के समीक्षक ने कहा कि "सीआईए स्नाइपर की गोलियों से बचना ... इस प्रकार की चीज का सामना करना गार्जियन के हम पत्रकारों के लिए रोज का काम है।"

इस फिल्म ने कई आलोचकों की 2007 के सर्वश्रेष्ठ फिल्मों की टॉप टेन लिस्ट में स्थान हासिल किया।

फिल्म ने उन सभी तीनों श्रेणियों में जीत हासिल की जिसमें इसको नॉमिनेट किया गया था और 80वें एकेडमी एवार्ड्स में (नो कंट्री फॉर ओल्ड मेन के बाद) दूसरी सबसे अधिक पुरस्कार जीतने वाली फिल्म बनकर उभरी. 


मई 2007 में बॉर्न अल्टीमेटम" ' की रिलीज से पहले मैट डेमन ने दावा किया कि वे चौथी बॉर्न फिल्म में काम करने के इच्छुक नहीं होंगे और बॉर्न फ्रेंचाइज में अपनी भागीदारी के बारे में कहा: "हम उस घोड़े पर जितनी सवारी कर सकते थे उतनी कर ली." डेमन ने दी डेली शो" ' के एक साक्षात्कार में डाइरेक्टर पॉल ग्रीनग्रास के एक मजाक का जिक्र किया जिसमे उन्होंने कहा था कि चौथी फिल्म का शीर्षक "दी बॉर्न रिडनडेंसी" रखा जा सकता है। बहरहाल, "दी बॉर्न अल्टीमेटम" की बॉक्स ऑफिस तथा आलोचनात्मक सफलता के कारण कई पत्रिकाओं तथा इंटरनेट फोरम्स में यह अफवाह जोरों पर है कि एक अन्य बॉर्न फिल्म का निर्माण किया जा सकता है। 22 फ़रवरी 2008 को "'वेराइटी" ' ने खबर दी कि चौथी फिल्म के आने की पूरी संभावना है और मैट डेमन तथा पॉल ग्रीनग्रास दोनों ही इसमें शामिल रहेंगे.

25 जून 2008 को निर्माताओं फ्रैंक मार्शल और पॅट क्रोले द्वारा IESB.net के साथ एक साक्षात्कार में इस बात की पुष्टि भी कर दी गयी। मार्शल ने कहा, "उम्मीद है कि वे 2010 तक स्क्रिप्ट को खतम करके 2011 की गर्मियों तक शूटिंग शुरू कर देंगे ताकि 2012 में इसको रिलीज किया जा सके और ऐसा लगता है कि हमारा पसंदीदा एंटी-हीरो इस बार साउथ अफ्रीका जाने वाला है।" 16 अक्टूबर 2008 को यह घोषणा की गयी कि स्क्रिप्ट को जॉर्ज नोल्फी द्वारा लिखा जायेगा और फ्रैंक मार्शल इसके निर्माता तथा जेफ्री वीनर और हेनरी मॉरिसन इसके कार्यकारी निर्माता होंगे। मैट डेमन, जूलिया स्टाइलस, जोआन एलन और पॉल ग्रीनग्रास भी इस फिल्म के साथ जुड़े रहेंगे. 21 अगस्त 2009 को यह घोषणा की गई कि यूनिवर्सल ने स्क्रिप्ट लेखन में मदद के लिए जौश ज़ेट्यूमर को काम पर रखा है। पॉल ग्रीनग्रास ने घोषणा की है कि वे निर्देशन का कार्य नहीं करेंगे। 

1 फ़रवरी 2010 को डेमन ने "इन्विक्टस " के यूके प्रीमियर के मौके पर बोलते हुए बताया कि "दी बॉर्न अल्टीमेटम" की अगली कड़ी "कम से कम पांच वर्ष दूर" है। प्रीमियर पर मौजूद ग्रीनग्रास ने अपनी बात को दोहराते हुए कहा कि वे अब किसी भी बॉर्न फिल्म का हिस्सा नहीं बनेंगे "जबतक सही स्क्रिप्ट सामने न आये". हालांकि, डेमन ने बताया कि इस दरम्यान "किसी अन्य कलाकार तथा डाइरेक्टर के साथ बॉर्न का कोई प्रीक्वेल" अवश्य आ सकता है। मैट डेमन ने 10 मार्च 2010 को "टुडे " की अपीयरेंस में इस बात की फिर पुष्टि की और कहा कि वे तभी शामिल होंगे यदि ग्रीनग्रास डाइरेक्टर होंगे। 

9 जून 2010 क यह घोषणा की गई कि टोनी गिलरॉय "'दी बॉर्न लिगेसी" ' का लेखन करेंगे और 2012 में इसको रिलीज किया जायेगा.

