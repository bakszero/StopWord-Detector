सेंट जेम्स गिरजाघर, दिल्ली

सेंट जेम्स गिरजाघर' (जिसे स्किनर्स चर्च भी कहते हैं) दिल्ली में स्थित एक ऍंग्लिकन गिरजाघर है। यह दिल्ली के कश्मीरी दरवाजा क्षेत्र के निकट ही स्थित है। इसकी स्थापना कर्नल जेम्स स्किनर (१७७८-१८४१), कैवैलरी रेजिमेण्ट- स्किनर्स हॉर्स के एक प्रसिद्ध एंग्लो-इण्डियन सैन्य अधिकारी ने करवायी थी। इसकी अभिकल्पना मेजर रॉबर्ट स्मिथ ने की थी एवं निर्माण १८२६-३६ के बीच हुआ था। यह भारत के प्राचीनतम गिरजाभरों में से एक है। यह चर्च ऑफ़ नॉर्थ इण्डिया-डायोसीज़ ऑफ़ देल्ही का भाग है। 
गिरजाघर के पार्श्व में दिल्ली के तत्कालीन ब्रिटिश आयुक्त विलियम फ़्रेज़र का बंगला था। उसके पार्थिव अवशेष इसी गिरजाघर के ग्रेवयार्ड में दफ़नाये गए थे। 
