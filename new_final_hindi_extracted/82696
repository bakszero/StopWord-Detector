रघुविन्द्र यादव

रघुविन्द्र यादव देश के प्रसिद्ध दोहाकार, कुण्डलियाकार, लघुकथाकार और साहित्य संपादक हैं। आप शोध और साहित्य की राष्ट्रीय पत्रिका बाबूजी का भारत मित्र के 2009 से संपादक हैं। आपने दोहा और कुण्डलिया जैसे सनातनी भारतीय छंदों को पुनः प्रतिष्ठित करने में अहम योगदान दिया है। आपके दो व्यक्तिगत दोहा संग्रह और एक कुण्डलिया संग्रह तो प्रकाशित हुए ही हैं, आपने पत्रिका का देश में पहला कुण्डलिया छंद विशेषांक प्रकाशित करने का रिकॉर्ड भी बनाया है। पत्रिका के दो दोहा विशेषांक प्रकाशित कर दोहा साहित्य को भी समृद्ध किया है।दोहा विशेषांक की समीक्षा 

रघुविंद्र यादव का जन्म सितम्बर, 1966 को हरियाणा के एक छोटे से गाँव नीरपुर में हुआ था।
हाई स्कूल तक की शिक्षा गाँव के सरकारी स्कूल से प्राप्त करने के बाद 10+2 की परीक्षा नारनौल से पास की। बी ए और इतिहास विषय में स्नातकोत्तर उपाधि कुरुक्षेत्र विश्वविद्यालय कुरुक्षेत्र से प्राप्त करने उपरान्त वहीं से पत्रकारिता और जनसंचार में स्नातकोत्तर डिप्लोमा प्राप्त किया।
इसके बाद महर्षि दयानंद विश्वविद्यालय रोहतक से शिक्षा स्नातक की उपाधि अर्जित की।
गुरु जम्भेश्वर विज्ञान और तकनिकी विश्व विद्यालय हिसार से मास्टर ऑफ़ मॉसकम्युनिकेशन डिग्री प्राप्त की।

श्री यादव की अब तक कुल 10 पुस्तकें प्रकाशित हुई हैं, जिनमें छः मौलिक और चार संपादित कृतियाँ शामिल हैं।
मौलिक कृतियाँ - 1. नागफनी के फूल 2. वक़्त करेगा फैसला (दोहा संग्रह) 3. मुझमें संत कबीर (कुण्डलिया छंद संग्रह) 4. बोलता आईना 5. अपनी-अपनी पीड़ा (लघुकथा संग्रह) 6. कामयाबी की यात्रा (निबंध संग्रह)
संपादित कृतियाँ- 1. जीने की राह 2. शंखनाद 3. पर्यावरण परिचय 4. अभिनन्दन के स्वर।
आपके दोहों पर कुरुक्षेत्र विश्वविद्यालय से "नागफनी के फूल में सामाजिक सरोकार" विषय पर शोध भी हुआ है।

लोकप्रिय दोहे: 
रघुविंद्र यादव को आधुनिक कबीर कहा जाता है। उनके कुछ दोहे इतने लोकप्रिय हुए हैं कि कबीर को भी पीछे छोड़ गए। पूरे सोशल मीडिया पर ये दोहे 6-7 साल से छाये हुए हैं-
नयी सदी से मिल रही, दर्द भरी सौगात। 
बेटा कहता बाप से, तेरी क्या औकात।।

मंदिर में पूजा करें, घर में करें कलेश। 
बापू तो बोझा लगे, पत्थर लगें गणेश।।
दोहा चर्चा 

अन्तर्राष्ट्रीय पत्र-पत्रिकाओं में प्रकाशन-
इनके दोहे अंतर्राष्ट्रीय हिंदी समिति, अमेरिका की पत्रिका "विश्वा", अमेरिका और कनाडा से प्रकाशित पत्रिका "हिंदी चेतना", शारजहां से प्रकाशित ऑनलाइन पत्रिका "अनुभूति" सहित देश विदेश की प्रतिष्ठित पत्र पत्रिकाओं में ससम्मान प्रकाशित होते हैं।
हिंदी चेतना में दोहे 
अनुभूति वेब पत्रिका में रचनाएं 

सम्पादकीय में दोहे-
रघुविंद्र यादव के दोहे उत्तरी भारत के प्रमुख समाचार पत्र दैनिक ट्रिब्यून के संपादकीय में सैंकड़ों बार उदृत हुए हैं।
दैनिक ट्रिब्यून के सम्पाकीय में दोहा 
USA के पुस्तकालयों में लघुकथा संग्रह-
अपनी-अपनी पीड़ा 
नागफनी के फूल की समीक्षा मुझमें संत कबीर की समीक्षा 
साहित्यकुंज में समीक्षा 

दैनिक ट्रिब्यून, चंडीगढ़ 
हिंदी चेतना, अमेरिका 
अनुभूति वेब पत्रिका 
साहित्यकुंज वेब पत्रिका 
नारनौल टाइम्स 
दैनिक ट्रिब्यून 
सम्पादकीय दैनिक ट्रिब्यून 