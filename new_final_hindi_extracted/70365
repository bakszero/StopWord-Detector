नीलाभ अश्क

नीलाभ अश्क (१६ अगस्त १९४५ - २३ जुलाई २०१६) एक भारतीय हिंदी कवि, पत्रकार और अनुवादक थे। उन्होंने विभिन्न कविता संग्रह प्रकाशित किए। वह कई उल्लेखनीय लेखकों के साहित्य के अनुवाद के लिए जाने जाते है, जैसे की अरुंधति राय, सलमान रुश्दी, विलियम शेक्सपीयर, बर्तोल्त ब्रेख्त, और मिखाइल ल्येरमन्तव।

नीलाभ का जन्म १६ अगस्त १९४५ को मुम्बई में हुआ। उनके पिता उपेन्द्रनाथ अश्क उर्दू एवं हिन्दी के कथाकार और उपन्यासकार थे। नीलाभने इलाहाबाद विश्वविद्यालय से अपनी मास्टर की डिग्री पूरी की। १९८० में उन्होंने अगले चार साल तक एक निर्माता के रूप में हिंदी के बीबीसी लंदन के विदेशी प्रसारण विभाग के साथ काम करना शुरू किया। उन्होंने लंदन में अपने अनुभवों पर २४ कविताओं का संग्रह "लंदन डायरी सीरीज़" प्रकाशित किया। वे १९८४ में भारत लौट आया और उन्होंने एक कवि, लेखक और अनुवादक के रूप में काम करना जारी रखा। उन्होंने अपने प्रकाशन घर का काम भी संभाला जिसका नाम "नीलभ प्रकाशन" था।

अश्क ने तीन बार शादी की। वो अपनी पहली पत्नी से अलग हो गए, उनकी दूसरी पत्नी की मृत्यु हो गई, जिसके बाद उन्होंने तीसरी बार शादी की। उन्होंने इलाहाबाद के अपने माता पिता के घर को छोड़ दिया और दिल्ली में चले गए। अश्क की मृत्यु २३ जुलाई २०१६ की सुबह ७० वर्ष की आयु में लंबी बीमारी के बाद हुई थी। निगम बोध घाट पर उसी दिन दोपहर उनका अंतिम संस्कार हुआ। विभिन्न लेखकों और लेखक के संगठनों ने उनकी मृत्यु पर दुख व्यक्त किया। उनकी मृत्यु पर, समकालीन हिंदी कवि मंगलेश डबराल ने कहा कि वह "अधूरी ज़िंदगी" जी सके और अंग्रेजी, हिंदी, उर्दू, और पंजाबी भाषाओं के उनके गहन ज्ञान की प्रशंसा की। साहित्य अकादमी के अध्यक्ष विश्वनाथ प्रसाद तिवारी ने उन्हें एक "क्रांतिकारी कवि" बताया।

अश्क ने अरुंधती राय के बुकर पुरस्कार विजेता उपन्यास "द गॉड ऑफ स्मॉल थिंग्स" का हिंदी में "ममूली चीजों का देवता" अनुवाद किया हैं। इस अनुवादीत कृति के लिए उन्हे २००८ में साहित्य अकादमी हिन्दी अनुवाद पुरस्कार मिला। उन्होंने सलमान रुश्दी की "द एन्चान्ट्रेस ऑफ फ्लोरेंस" का भी अनुवाद किया, साथ ही विलियम शेक्सपीयर और जर्मन नाटककार बर्तोल्त ब्रेख्त के विभिन्न कार्यों का भी अनुवाद किया। मूल रूप से रूसी लेखक मिखाइल लर्मोन्टोव द्वारा लिखे गए "ए हीरो ऑफ आवर टाइम" का उनका अनुवाद, "हमारे युग का एक नायक" के रूप में प्रकाशित हुआ था, और शेक्सपीयर के "किंग लीयर" को "पगला राजा" के रूप में प्रकाशित किया गया था। ब्रेख्त के लोकप्रिय खेल "मदर करेज एन्ड हर चिल्ड्रन" का "हिम्मत माई" के रूप में हिन्दी में अनुवाद किया गया। अश्क ने भारतीय कवि, जैसे जीवानंद दास और सुकान्त भट्टाचार्य, और विदेशी कवि जैसे नाज़िम हिक़मत, अर्नेस्टो कार्डेनल, पाब्लो नेरूदा, निकानोर पैरा, और एजरा पाउंड के साहित्य का अनुवाद किया हैं।

अश्क की लोकप्रिय हिन्दी किताब "हिन्दी साहित्य का मौखिक इतिहास" का प्रकाशन महात्मा गान्धी अन्तर्राष्ट्रीय हिन्दी विश्वविद्यालय ने किया हैं। उन्होंने एक ब्लॉग "नीलाभ का मोर्चा" भी बनाया। उन्होंने "नटरंग" और "रंग-प्रसंग" पत्रिकाओं को संपादित किया, जिसे में "रंग-प्रसंग" का प्रकाशन राष्ट्रीय नाट्य विद्यालय करता हैं। उन्होंने टेलीविजन, रेडियो और नाटकों के लिए कथानक भी लिखे। 

उनका पहला कविता संग्रह "संस्मरणारंभ", १९७० के दशक में प्रकाशित हुआ था और अच्छी तरह से सराहा गया था। उनके हिंदी कविता संग्रह हैं:


