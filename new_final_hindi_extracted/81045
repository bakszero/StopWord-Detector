कॉलिन काउड्रे

माइकल कॉलिन काउड्रे (; 24 दिसंबर 1932 - 4 दिसंबर 2000) अंग्रेज क्रिकेटर थे। बंगलौर में पैदा हुए कॉलिन ने 1954 से 1975 तक इंग्लैंड क्रिकेट टीम के लिये 114 टेस्ट खेले जिसमें उन्होंने 44.06 की औसत से 22 शतक लगाकर 7624 रन बनाए। प्रथम श्रेणी क्रिकेट में वो केंट की तरफ से खेलते थे। उन्होंने प्रथम श्रेणी में 100 शतक से ज्यादा लगाए।

कॉलिन ने अपने टेस्ट करियर में कई कीर्तिमान बनाए। 100 टेस्ट खेलने वाले वो पहले खिलाड़ी बने। एक समय उनके नाम टेस्ट में सबसे ज्यादा रन और कैच थे। अपने आखिर के वर्षों में वो सम्माननीय क्रिकेट प्रशासक रहे। 2000 में दिल का दौरा पड़ने से उनकी मृत्यु हो गई।

