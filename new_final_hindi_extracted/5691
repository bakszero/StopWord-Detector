सेंट बर्नार्डस अस्पताल

सेंट बर्नार्डस अस्पताल या सेंट बर्नार्डस हॉस्पिटल () ब्रिटिश प्रवासी शासित प्रदेश जिब्राल्टर में स्थित एमात्र नागरिक जनरल अस्पताल है। 1999 में भूतपूर्व स्वास्थ्य मंत्री कीथ अज़पर्डाए के सुझाव के पश्चात 8 जुलाई 2002 में अस्पताल के निर्माण की परियोजना शुरू हुई थी। अस्पताल में इकीसवी सदी के एक आधुनिक अस्पताल के अनुरूप सुविधाएँ हैं। सेंट बर्नार्डस अस्पताल चार विभिन्न ज़ोन में बटा हुआ है तथा इसके प्रथम ज़ोन में जिब्राल्टर हैल्थ अथोरिटी प्रशासन और मुख्य कार्यकारी अधिकारी के कार्यालय हैं।

अगस्त 1999 में उस समय के जिब्राल्टर सरकार के स्वास्थ्य मंत्री कीथ अज़पर्डाए ने यूरोपोर्ट के 1-4 ब्लॉकों को आधुनिक जनरल अस्पताल में परिवर्तित करने के शुरुआती मूल्यांकन का सुझाव रखा। परियोजना की शुरूआत 8 जुलाई 2002 के दिन हुई। इसके अंतर्गत यूरोपोर्ट की 1–4 इमारतों के अंदरूनी क्षेत्रों में मौलिक फेरबदल की गई जिस से इन संरचनाओं को एक आधुनिक अस्पताल का रूप दिया जा सके। 

सेंट बर्नार्डस अस्पताल में इक्कीसवी सदी के आधुनिक अस्पताल के अनुरूप सुविधाएँ मुहैया करी जाती हैं। रेडियोलोजी, विसंक्रमण और विकृतिविज्ञान विभागों व ऑपरेशन थिएटरों में नए उपकरणों का प्रयोग किया जाता है। अस्पताल के वार्ड एक, दो और चार बिस्तर वाली इकाईयों में बटे हुए हैं।

अस्पताल के सामने वाहन रैंप है जिस से मरीजो व विकलांगों को अस्पताल में प्रवेश करने में आसानी हो। एम्बुलैंसों के लिए अस्पताल के पीछे दुर्घटना और आपातकालीन परिस्थितियों के लिए विशेष प्रवेशद्वार है जिस से मरीजों व घायलों को जल्द से जल्द चिकित्सा सुविधा मिला सके।

अस्पताल प्रशासन ने सुरक्षा बढ़ाने के लिए अस्पताल के अंदर महत्वपूर्ण स्थानों जैसे मुख्य रिसेप्शन क्षेत्र और बाल चिकित्सा इकाई आदि पर सीसीटीवी कैमरे लगवा रखे हैं। 

अस्पताल में 200 से अधि बिस्तर हैं जो विभिन्न विभागों में विभाजित हैं। ये विभाग हैं: ऑर्थो आघात, प्रसूति, शल्य चिकित्सा, चिकित्सा और बाल चिकित्सा वार्ड, दो मुख्य ऑपरेटिंग थिएटर और एक बैक अप आपातकालीन थिएटर, हाइड्रोथैरेपी पूल के साथ एक पूर्ण पुनर्वास क्लीनिक, प्रातः शल्य चिकित्सा इकाई, हृदय पुनर्वास, दुर्घटना और आपातकालीन विभाग तथा नेत्र क्लिनिक। अस्पताल में एक आधुनिक मुर्दाघर भी है।

सम्पूर्ण अस्पताल चार ज़ोन में बटा हुआ है: ज़ोन 1, ज़ोन 2, ज़ोन 3 व ज़ोन 4। ज़ोन प्रथम में जिब्राल्टर हैल्थ अथोरिटी प्रशासन और मुख्य कार्यकारी अधिकारी के दफ्तरों के साथ-साथ शल्य चिकित्सा वार्ड व मुख्य थिएटर आदि विभाग हैं। ज़ोन द्वितीय में अस्पताल प्रशासन के अपने दफ़्तर, विकृतिविज्ञान विभाग व रेडियोलोजी आदि विभाग हैं। ज़ोन तृतीय में स्कूल ऑफ़ हैल्थ, अपोहन, प्रसूति विभागों के साथ-साथ विक्टोरिया वार्ड, जॉन वार्ड आदि भी हैं। अंतिम इकाई चौथे ज़ोन में कैफिटेरिया, दवाखाने, रेनबो वार्ड आदि हैं। 

