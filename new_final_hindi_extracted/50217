मैक्सिमम (फ़िल्म)

मैक्सिमम 2012 की हिन्दी क्राइम/रहस्यमय फ़िल्म है जिसके लेखक और निर्देशक कबीर कौशिक हैं। इस फ़िल्म में नसीरुद्दीन शाह, सोनू सूद, नेहा धूपिया और विनय पाठक मुख्य भूमिका में हैं। मैक्सिमम 29 जून 2012 को प्रकाशित हुई। फ़िल्म प्रदर्शन के पश्चात फ़िल्म को मिश्रित समीक्षाएँ मिली लेकिन टिकट खिड़की पर यह फ़िल्म बुरी तरह से पिट गयी।
मैक्सिमम 2003 की पृष्ठभूमी पर आधारित हैं और पांच साल की अवधि की कहानी है। इस दौरान 26/11 की घटना का भी ज़िक्र है। दो एंकाउंटर स्पेशलिस्ट इंस्पेक्टर प्रताप पंडित (सोनू सूद) और अरुण ईमानदार (नसीरुदीन शाह) एक दूसरे पर हावी होना चाहते हैं और इसी होड़ में अपनी क्रूरता का परिचय देते हैं। अपनी रंजिश को दिखाते हुए वो किसी भी हद तक जा सकते हैं। यदि एक प्रतिवादी दो आदमी मारता है तो दूसरा भी दो या उससे ज्यादा आदमी मारता है। ज़ाहिर हैं कि ऐसे में कुछ बेगुनाह आदमी ही बलि का बकरा बनते हैं। इन सबकी जिम्मेदार अराजकता हैं जिसका फायदा दोनों उठाते हैं। इस लड़ाई में ना केवल उनके सीनियर बल्कि कुछ राजनेता भी उनका साथ देते हैं और जब तक ये लोग उनका साथ न दे तब तक उनका काम अधूरा ही रहता है।

=टिकट खिड़की=
मैक्सिमम को टिकट खिड़की पर असफलता मिली और केवल ₹22.5 मिलियन ही अर्जित कर पायी।
फ़िल्म का संगीत अमजद नदीम विक्रम और देवी श्री प्रसाद (आ आंटे अमलापुरम) द्वारा तथा गीत लेखन का कार्य शबीर अहमद द्वारा किया गया है।
आ आंटे अमलापुरम इसी नाम से तेलुगू फ़िल्म "आर्या" से प्रतिलिपी किया गया है।

