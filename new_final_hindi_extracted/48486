गंगनम स्टाइल

"गंगनम स्टाइल" (, ) दक्षिण कोरियाई संगीतज्ञ साइ का एक के-पॉप एकल गाना है। यह गाना जुलाई 2012 में उनके छठे स्टूडियो एल्बम "साइ ६ (सिक्स रूल्स), भाग १" के अन्तर्गत्त विमोचित हुआ था और दक्षिण कोरिया के गाओन चार्ट पर प्रथम स्थान पर अंकित हुआ। दिनांक 21 दिसम्बर 2012 को, "गंगनम स्टाइल" यू ट्यूब वीडियो पर एक करोड़ अवलोकन को पार करने वाला प्रथम वीडियो बना। तक के आंकड़ों के अनुसार, इस संगीत वीडियो को 1.486 करोड़ बार यू ट्यूब पर देखा गया है और यह इस जालस्थल का सर्वाधिक अवलोकित वीडियो बना है। इसने जस्टिन बीबर के एकल "बेबी" को मात दी। 

शब्दावली "गंगनम स्टाइल" कोरियाई भाषा का नवीन गढ़ित शब्द है, जिसका अर्थ दक्षिण कोरिया की राजधानी सियोल के गंगनम जिले की जीवन-शैली से है। यह गाना एवं इसका संगीत वीडियो अगस्त 2012 में अति प्रचलित हुआ एवं तब से विश्व भर में काफ़ी प्रसिद्धि प्राप्त कर चुका है। "गंगनम स्टाइल" को मिले-जुले से लेकर सकारात्मक समीक्षाएं प्राप्त हुई हैं। इसका प्रमुख कारण है इसकी आकर्षक धुन तथा संगीत वीडियो में साइ के मनोरंजक नृत्य तालों एवं विश्व के विभिन्न स्थानों पर जीवंत प्रदर्शनों में की गयी नृत्य चालों के कारण हुआ है। सितंबर 2012 में, "गंगनम स्टाइल" को "गिनीज़ वर्ल्ड रिकॉर्ड्स" में सर्वाधिक पसंद की जाने वाली वीडियो के रूप में अंकित किया गया। कालांतर में इसे एमटीवी यूरोप संगीत एवार्ड्स द्वारा सर्वश्रेष्ठ वीडियो भी घोषित्य किया गया।| यह वीडियो विश्व भर के समूहों, संगठनों एवं व्यक्तियों द्वारा कई पैरोडीज़ लिखने तथा पैरिस, रोम एवं मिलान में समूह नृत्यों की प्रेरणा भी बना, जिनमें दस हजार से अधिक लोगों ने भाग लिया था। 2012 की नव वर्ष पूर्व संध्या को दस लाख लोगों ने न्यू यॉर्क शहर के टाइम्स स्क्वायर में साइ एवं रैप-गायक एमसी हैमर द्वारा किये गये प्रदर्शन को देखा; यही प्रदर्शन बर्लिन के ब्रैण्डनबर्ग गेट पर भी हुआ था।

गंगनम स्टाइल को बॉलीवुड में देसी हिन्दी शैली के रूप निर्माता वासु भगनानी ने अपने बेटे जैकी भगनानी द्वारा अपनी हिन्दी फ़िल्म रंगरेज़ में दिखाया है।

