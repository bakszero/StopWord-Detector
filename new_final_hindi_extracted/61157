मल्कापुरम

मल्कापुरम एक उपनगर है, जो विशाखापट्टणम शहर के लगभग ११ किलोमीटर दक्षिण में स्थित है; यह भारत के आंध्र प्रदेश राज्य में है। मल्कापुरम में विशाखापट्टणम के कई भारी उद्योग बसे हैं, मसलन- हिंदुस्तान पेट्रोलियम, विशाखापट्टणम बंदरगाह (गोदीवाड़ा), हिंदुस्तान शिपयार्ड लिमिटेड इत्यादि।  मल्कापुरम में अनेक सरकारी व ग़ैर-सरकारी विद्यालय हैं। यहाँ नौसैनिक परिवारों हेतु  कुछ मुख्य निवास स्थल मौजूद हैं।

१९८० के दशक के दौरान मल्कापुरम उपनगर ने फैक्टरी और औद्योगिक उपनगर के रूप में वृद्धि हासिल की तथा छोटी दुकानों, शॉपिंग सेंटर्स व मॉल्स के तौर पर कई व्यावसायिक प्रतिष्ठानों को उभरते देखा।  मल्कापुरम नौसैनिक परिवारों हेतु खरीदारी के लिए एक केंद्र बिंदु की तरह पेश आता रहा है।

मल्कापुरम उपनगर अपनी पश्चिम दिशा की ओर श्रीहरिपुरम तथा गाजुवाका जैसे उपनगरों से जुड़ा हुआ है। जनता कॉलोनी, आम्बेडकर कॉलोनी एवम् ईडु गुल्ला सेंटर यहाँ के कुछ मुख्य व प्रख्यात रिहायशी इलाक़े हैं। 

मल्कापुरम गाजुवाका, एन.ए.डी. एक्स रोड़, मड्डिलापालेम, विशाखापट्टणम रेलवे स्थानक, सिम्हाचलम् तथा पेंडुर्थी जैसी जगहों से समानांतर पर स्थित है और यहाँ से विशाखापट्टणम व आंध्र प्रदेश के अन्य भागों के लिए बसें उपलब्ध रहती है। 
