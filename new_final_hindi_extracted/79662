ब्लास्ट प्रूफ वॉलपेपर

यूएस आर्मी ने ब्लास्ट प्रूफ वॉलपेपर विकसित किया है। 

यूनाइटेड स्टेटस (यूएस) आर्मी ने अपने सैनिकों को विस्फोट से बचाने के लिए ब्लास्ट प्रूफ वॉलपेपर विकसित किया है। इसके एक प्रोटोटाइप का प्रदर्शन 21 मई 2015 को पेंटागन में आयोजित आर्मी आविष्कारों की प्रदर्शनी में किया गया। ब्लास्टिक वॉलपेपर का प्रदर्शन रक्षा विभाग के लैब डे पर यूएस आर्मी इंजीनियरों के 100 आविष्कारों के साथ किया गया। 
इस प्रोटोटाइप को आर्मी इंजीनियरों द्वारा यूनाइटेड स्टेट्स में डिजाइन किया गया है। इस ब्लास्टिक वॉलपेपर की मुख्य विशेषता यह है कि यह छोटी सी सूचना के जरिये गैर विशेष इकाइयों द्वारा तुरंत और आसानी से अपनाया जा सकता है। इसमें महत्वपूर्ण सामरिक लाभ प्रदान करने की क्षमता है। 

प्रोटाटाइप कम वजन वाला कठोर केवलर फाइबर्स सहित चिपकने योग्य वॉलपेपर है, जिसे सैनिक समूहों द्वारा अस्थायी इमारतों को मजबूती देने हेतु ले जाया जा सकता है। विशेष फेब्रिक एक जाल के तौर पर काम करता है जो आसपास उड़ने वालीं नुकीली चीजों को रोककर सैनिकों को और उसके अंदर फंसे नागरिकों को बचाता है। 
यह भवन के अंदर मलबे में दबने से लोगों को होने वाले खतरे को कम करने में भी सक्षम होगा। इसका छोटा परीक्षण अभ्यास ल्यूसिएना में पोक फोर्ट के नजदीक किया गया,जबकि बड़ा परीक्षण अभ्यास फ्लोरिडा में एगलिन एयरफोर्स बेस पर किए गए। 

