R-श्रेणी क्षुद्रग्रह

R-श्रेणी क्षुद्रग्रह (R-type asteroid) क्षुद्रग्रहों की एक श्रेणी है जो संख्या में कम हैं और क्षुद्रग्रह घेरे के भीतरी भाग में मिलते हैं।

R-श्रेणी क्षुद्रग्रहों का ऐल्बीडो (चमकीलापन) मध्यम होता है और उत्सर्जन वर्णक्रम (एमिशन स्पेक्ट्रम) में यह V-श्रेणी क्षुद्रग्रहों और A-श्रेणी क्षुद्रग्रहों के दरम्यान का स्थान रखते हैं। इनके वर्णक्रम में १ और २ माइक्रोमीटर के तरंगदैर्घ्य (वेवलेंथ) पर ओलीवाइन और पाइरॉक्सीन की मौजूदगी जतलाने वाला स्पष्ट अवशोषण बैंड () मिलते हैं। इसके अलावा ०.७ माइक्रोमीटर से नीचे बहुत लालिमा दिखती है।

