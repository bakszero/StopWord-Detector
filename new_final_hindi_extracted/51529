अकोस

"अकोस"श्री कृष्ण के नगर मथुरा का एक छोटा सा सुरम्य गावं है। देखने में भले ही यह छोटा सा गावं है।लेकिन जिस जमीन क्षेत्र पर यह गावं बसा है,उसका धार्मिक एवं एैतिहासिक महत्व काफी बड़ा है। यमुना नदी के तट का यह गावं ही ऐसा है जहाँ यमुना जी एक किमी से भी अधिक दुरी तक अपने प्रवाह के विपरीत दिशा में बहती हैं। 
ब्रज क्षेत्र का अकोस गावं कई ऐतिहासिक और धार्मिक स्थानों के बीच में यमुना के तट पर बसा हुआ है। अकोस गावं श्री कृष्ण जी के बड़े भाई बलदाऊ( बलराम)की नगरी बलदेव से जुड़ा है।
मथुरा जिले की ग्राम पंचायत है जिसमें १४ गावं शामिल हैं। जिले की महावन तहसील के राजस्व ग्राम अकोस के पास से ही यमुना सीमा से बाहर निकलती है साथ ही कुछ दूर तक मथुरा और आगरा जिलों की सीमा भी निर्मित करती है। 
जिसके दूसरी पार दरसनीय स्थल "कीठम झील" और,भालू संरक्षण केंद्र (वीयररेस्क्यू सेंटर)स्थित है।जो सैलानियों के लिये बड़ी आकर्षक है। नजदीक ही प्राचीन धार्मिक स्थल 'सूरदास'जी की तपोसथली है,जहाँ महात्मा सूरदास ने १२ वर्षों तक निवास किया था और वहीँ उन्होंने महाप्रभु बल्लभाचार्य से दीक्षा भी ली थी।
अकोस गावं के पास ही यमुना जी के दूसरी ओर ही महर्षि परशुराम की माता रेनुका जी(वर्तमान में रुनकता ) की तपस्थली भी इसी क्षेत्र में स्थित है। जहाँ उनके अवशेष चिन्ह रेणुका घाट व मंदिर मौजूद है। पास ही च्यवन ऋषि का वास स्थान पछिमानी आश्रम क्षेत्र भी स्थित है। उल्लेखनीय यह है की इस क्षेत्र में ही यमुना नदी नौ किमी के एरिया में नौ बार मोड़ लेती है। जिससे इस की जल धारा बल खाती हुई मनोरम रूप में प्रवाहित होती है।
