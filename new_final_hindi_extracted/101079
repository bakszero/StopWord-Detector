पंजाब केसरी

पंजाब केसरी भारत का प्रमुख हिन्दी दैनिक समाचार पत्र है। यह भारत के पंजाब, हरियाणा, राजस्थान, दिल्ली, जम्मू कश्मीर आदि राज्यों के विभिन्न नगरों से प्रकाशित होता है।

आतंकवाद के दौर में आतंक के खिलाफ आवाज उठाने वाले पंजाब केसरी अखबार के संस्‍थापक, सम्पादक लाला जगतनारायण को आतंकवादियों ने गोलियों से भून डाला था। इसके बाद उनके बेटे रमेशचन्द्र की भी आतंकियों ने हत्‍या कर दी थी।

'पंजाब केसरी' का प्रकाशन १९६४ में जालन्धर से हुआ। लाला जगतनारायण इस पत्र के संस्थापक थे। यह पंजाब के लोकप्रिय दैनिक पत्र है। `पंजाब केसरी' अपने रविवासरीय संस्करण के अतिरिक्त व्यंग्य विनोद संस्करण, कला संस्कृति संस्करण, कहानी संस्करण, महिला संस्करण तथा खिलाड़ी संस्करण भी प्रकाशित करता है। अर्थात् प्रतिदिन कोई न कोई
संस्करण विशेष सामग्री लिए होता है। निर्भिकता के कारण लाला जगतनारायण और उनके पुत्र रमेश चन्द्र की आंतकवादियों ने हत्या कर दी. इस पत्र के नियमित स्तम्भ हैं-चलते-चलते, कल क्या होगा, आज का दिन, खेल-कूद मंडी.
वर्तमान में इस पत्र के सम्पादक विजय कुमार हैं। 'पंजाब केसरी' का संस्करण दिल्ली से भी प्रकाशित हो रहा है।

यह समाचार पत्र उत्तर भारत में प्रकाशित होता है। कैथल के बूढ़ा खेड़ा गाँव मे इसकी सबसे ज्यादा माँग है।
जालंधर (1965), दिल्ली (1983), अम्बाला (1991), लुधियाना (2004), पालमपुर (2004), जयपुर (2006), चंडीगढ़ (2009), पानीपत (2006), हिसार (2006), जम्मू (2007)

