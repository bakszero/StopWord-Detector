बरितो नदी

बरितो नदी दक्षिणपूर्वी एशिया के बोर्नियो द्वीप पर इण्डोनेशिया के दक्षिण कालिमंतान प्रान्त में स्थित एक नदी है। ८९० किमी लम्बी यह नदी मूलर पर्वतमाला से उभरती है और बंजरमासीन शहर से गुज़रती हुई जावा सागर में बह जाती है। इसी के किनारे रहने वाले डायक लोगों का उपसमुदाय ऐसी भाषा बोलता है जो हिन्द महासागर मे सैंकड़ो मील दूर स्थित माडागास्कर द्वीप की मालागासी भाषा से सबसे अधिक समानता रखती है, जिस से इतिहासकार अनुमान लगाते हैं कि इसी क्षेत्र से तीसरी से दसवी सदी ईसवी में डायक लोग जाकर माडागास्कर में बसे और मालागासी लोगों के पूर्वज बने।

बरितो नदी की मुख्य उपनदी मर्तापुरा नदी है जिसका संगम बरितो नदी से बंजरमासीन में होता है।

