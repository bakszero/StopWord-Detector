बद्रीनाथ की दुल्हनिया

'बद्रीनाथ की दुल्हनिया' एक आगामी भारतीय रोमांटिक कॉमेडी फ़िल्म है जिसका निर्देशन शशांक खैतन ने किया है और निर्माण करण जौहर ने धर्मा प्रोडक्शन्स के बैनर तले किया है।। इस फ़िल्म में मुख्य भूमिका में वरुण धवन, आलिया भट्ट और गौहर खान आदि हैं। यह फ़िल्म हम्प्टी शर्मा की दुल्हनिया से शुरू हुई फ्रैंचाइज़ी का दूसरा हिस्सा है। यह १० मार्च २०१७ को सिनेमाघरों में प्रदर्शित होगी।


फ़िल्म का संगीत अमाल मलिक, तनिष्क बागची, अखिल सचदेव ने दिया है और कुमार, शब्बीर अहमद, अखिल सचेदव, बादशाह ने गीत लिखे हैं। फिल्म के संगीत अधिकार टी-सीरीज़ के पास है। गाना "तम्मा तम्मा अगेन" १९९० की फ़िल्म "थानेदार" से लिया गया है जिसे इस फ़िल्म के लिए पुनर्निर्मित किया गया है। फ़िल्म की सम्पूर्ण एल्बम जिसमें ५ गाने हैं, १४ फरवरी २०१७ को रिलीज़ की गयी।
