सेरेम्बन

सेरेम्बन (Seremban) दक्षिणपूर्व एशिया के मलेशिया देश के नेगेरी सेमबिलान राज्य की राजधानी है। इसका पुराना नाम सुंगेइ उजोंग (Sungei Ujong) था। शहर की स्थापना सन् १८७० में प्रायद्वीपीय मलेशिया के इस क्षेत्र में टिन खनिज के मिलने से हुई थी। यह मलेशिया के सबसे बड़े व महत्वपूर्ण शहर कुआला लुम्पुर से लगभग ६० किमी दक्षिण में तट से ३० किमी दूर लिंग्गी नदी घाटी में तितिवांगसा पहाड़ियों के चरणों में बसा हुआ है।

