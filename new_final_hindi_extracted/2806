मद्रास एण्ड सदर्न महाराटा रेलवे

मद्रास एण्ड सदर्न महाराटा रेलवे, (अंग्रेजी: Madras and Southern Mahratta Railway; हिन्दी अनुवाद: मद्रास और दक्षिणी मराठा रेल), दक्षिण भारत में रेल सेवाओं का संचालन करने वाली एक रेलवे कंपनी थी। 1 जनवरी 1908, को मद्रास रेलवे और सदर्न महाराटा रेलवे के विलय के फलस्वरूप यह कंपनी अस्तित्व में आई थी। प्रारंभ में इसका मुख्यालय मद्रास के रोयापुरम में था, लेकिन बाद में इसे एग्मोर में एक नव निर्मित भवन में स्थानांतरित कर दिया, जिसका उद्घाटन 11 दिसम्बर 1922 को किया गया था। 1 अप्रैल 1944 को इस कंपनी का प्रबंधन सीधे भारत सरकार ने अपने हाथों में ले लिया। 14 अप्रैल 1951 को भारतीय रेल के 16 ज़ोनों (अंचलों) में से दक्षिण रेलवे का गठन मद्रास एण्ड सदर्न महाराटा रेलवे, द साउथ इंडियन रेलवे और मैसूर स्टेट रेलवे नामक कंपनियों का आपस में विलय कर के किया गया।
