ट्रिन्केट द्वीप

ट्रिन्केट (Trinket) भारत के निकोबार द्वीपसमूह का एक द्वीप है। यह पड़ोसी कमोर्ता द्वीप से पूर्व में स्थित है।

सन् २००१ की भारतीय राष्ट्रीय जनगणना में यहाँ चार गाँवों में ४३६ लोग बसे हुए थे: ट्रिन्केट (२४४ लोग), सफ़ेबालू (१२७ लोग), तापिअंग (४२ लोग) और होककूक (२३ लोग)। २००४ की सुनामी ने इस द्वीप को तबाह कर दिया। ९१ लोगों की जानें गई या वे लापता हो गये। सुनामी उत्पन्न करने वाले भूकम्प के भी भयंकर असर हुए। द्वीप का एक भाग सागर के नीचे धकेल दिया गया और द्वीप का क्षेत्रफल ३६ वर्ग किमी से कम होकर २९ किमी रह गया। द्वीप की बची आबादी की सुरक्षा के लिये सरकार ने उन्हें नन्कोव्री द्वीप और कमोर्ता द्वीप ले जाकर बसा दिया और वहाँ "विकास नगर" नामक बस्तियाँ निर्माण की। २०१३ में ट्रिन्केट पर केवल २ लोग वापस जा कर रह रहे थे।

