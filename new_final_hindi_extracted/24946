प्रधान डाकघर, कोलकाता

प्रधान डाकघर, (अंग्रेजी: General Post Office) कोलकाता शहर का केन्द्रीय और पश्चिम बंगाल का मुख्य डाकघर है। यह डाकघर कोलकाता शहर की अधिकांश आने व जाने वाली डाक और पार्सलों को संभालता है। यह बी.बी.डी. बाग क्षेत्र में नेताजी सुभाष रोड पर स्थित है। जीपीओ की भव्य संरचना इसे शहर के प्रमुख स्थलों में से एक बनाती है।

आज जहाँ प्रधान डाकघर स्थित है वो स्थल वास्तव में पहले फोर्ट विलियम का स्थल था। डाकघर के साथ एक गली जाती है जो कि उस सुरक्षाकक्ष का अवस्थल था जहाँ 1756 की कुख्यात काल कोठरी की घटना घटी थी। इसका डिजाइन सन 1864 में वॉल्टर बी ग्रेन्विल (1819-1874) द्वारा तैयार किया था, जो 1863 से 1868 तक भारत सरकार के परामर्शी वास्तुकार थे।

प्रधान डाकघर अपनी भव्य उच्च गुंबददार छत (220 फुट से अधिक ऊँची) और लंबे आयोनिक-कोरिंथियन खम्भों के लिए उल्लेखनीय है। यहाँ एक डाक संग्रहालय भी है जिसे 1884 में बनाया गया था और यहाँ पर कलाकृतियों और डाक टिकटों के एक संग्रह को प्रदर्शित किया गया है। डाक टिकट ब्यूरो इमारत के पश्चिमी छोर पर स्थित है।

