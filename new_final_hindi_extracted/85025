पर्सनल डिजिटल एसिस्टेंट

पीडीए या पर्सनल डिजिटल असिस्टंट एक ऐसा छोटा कंप्यूटर है जिसे आप डिजिटल डायरी की तरह जेब में कहीं भी ले जा सकते हैं। यह एक साधारण कंप्यूटर की तरह ही काम करता है लेकिन आप इसे मोबाइल फ़ोन की तरह या फिर इंटरनेट पर जाने के भी इस्तेमाल कर सकते हैं। पीडीए में लिखने के लिए एक विशेष पेन्सिल का इस्तेमाल होता है। इसके ज़रिए आप ठीक वैसे ही लिख सकते हैं जैसे की स्कूल में कॉपी में लिखा करते थे। वैसे कई पीडीए में कीबोर्ड पर टाइप करने की सुविधा भी होती है। अब बाज़ार में ऐसे पीडीए भी मिलने लगे हैं जो आपकी आवाज़ पहचान कर उसे शब्दों में उतार सकते हैं। लेकिन ये सुविधा अभी बहुत कम भाषाओं में ही उपलब्ध है
