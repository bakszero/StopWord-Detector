रेज़ांग ला

रेज़ांग ला (Rezang La) भारत के जम्मू और कश्मीर राज्य के लद्दाख़ क्षेत्र में चुशूल घाटी के दक्षिणपूर्व में उस घाटी में प्रवेश करने वाला एक पहाड़ी दर्रा है। यह २.७ किमी लम्बा और १.८ किमी चौड़ा है और इसकी औसत ऊँचाई १६,००० फ़ुट है।

१९६२ के भारत-चीन युद्ध में रेज़ांग ला कुमाऊं रेजिमेंट के १३ कुमाऊँ दस्ते का अंतिम मोरचा था। दस्ते का नेतृत्व मेजर शैतान सिंह कर रहे थे जिन्होने अपनी वीरता के लिए मरणोपरांत परमवीर चक्र जिता। यहाँ भारतीय और चीनी बलों के बीच मुठभेड़ में १२३ सैनिकों के भारतीय दस्ते में से १०९ ने अपनी जाने दी। इनके लिए हरियाणा के रेवाड़ी गाँव में एक स्मारक बनाया गया है जहाँ से इस दस्ते के कई सिपाही आए थे। इस स्मारक पर दर्ज है की इसी लड़ाई में १,७०० चीनी सैनिक मारे गए।

रेज़ांग ला पर भी एक युद्ध स्मारक है जिसपर थोमस बैबिंगटन मैकाले की कविता "होरेशियो" के कुछ अंश के साथ उस मुठभेड़ की स्मृति लिखी हुई है:

