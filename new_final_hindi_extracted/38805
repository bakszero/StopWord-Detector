हिरोहितो

हिरोहितो (裕仁) अथवा शोओवा सम्राट (昭和天皇, शोओवा तेन्नोओ), (२९ अप्रैल १९०१ — ७ जनवरी १९८९) जापान के १२४वे सम्राट थे। उनका राजकाल २५ दिसम्बर १९२६ से लेकर १९८९ में उनकी मृत्यु तक था। हालांकि जापान के बाहर वो अपने व्यक्तिगत नाम हिरोहितो से जाने जाते हैं, जापान में आज वो केवल अपने मरणोपरांत नाम शोओवा से जाने जाते हैं। शोओवा शब्द उनके राजकाल की अवधि का नाम था, जिसे उनकी मृत्यु के बाद उनका खुद का नाम बना दिया गया।
