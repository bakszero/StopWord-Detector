अल्फ़ा ऐन्ड्रौमिडे तारा

अल्फ़ा ऐन्ड्रौमिडे, जिसका बायर नाम भी यही (α Andromedae या α And) है, देवयानी तारामंडल का सब से रोशन तारा है और पृथ्वी से दिखने वाले तारों में से ५४वाँ सब से रोशन तारा है। यह हमसे ९७ प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) २.०६ है। पृथ्वी से एक दिखने वाला यह तारा वास्तव में एक द्वितारा है जिसके दो तारे एक-दूसरे से बहुत कम दूरी पर एक-दूसरे की परिक्रमा कर रहे हैं। इनमें से ज़्यादा रोशन तारे के वातावरण विचित्र है: उसमें बहुत अधिक मात्रा में पारा और मैंगनीज़ पाए गए हैं और वह सब से रोशन ज्ञात पारा-मैंगनीज़ तारा है।

अंग्रेज़ी में अल्फ़ा ऐन्ड्रौमिडे को "ऐल्फ़ॅरैट्ज़" (Alpheratz) या "सिर्राह" (Sirrah) भी कहा जाता हैं। यह दोनों नाम अरबी भाषा के "सुर्रात अल-फ़रस" ( से लिए गए हैं, जिसका अर्थ "घोड़े की नाभि" है। भारतीय खगोलशास्त्र में अल्फ़ा ऐन्ड्रौमिडे और गामा पॅगासाई (γ Pegasi) तारों को इकठ्ठे उत्तरभाद्रपद नक्षत्र बुलाया जाता है।


