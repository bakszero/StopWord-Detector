अम्नत चारोएन प्रान्त

अम्नत चारोएन थाईलैण्ड का एक प्रान्त है। यह देश के पूर्वोत्तरी भाग में स्थित है और लाओस देश के साथ सीमावर्ती है। यह मीकांग नदी की घाटी में स्थित है।

थाई भाषा में "अम्नत" (อำนาจ) का अर्थ "शक्ति" या "अधिकार" होता है और "चारोएन" (เจริญ) का अर्थ "समृद्ध" होता है।

प्रान्त के अधिकतर लोग "फू थाई" समुदाय के वंशज हैं जो सदियों पहले पड़ोस के लाओस देश से आये थे। उनकी फू थाई भाषा थाई से बहुत मिलती-जुलती है। प्रान्त के अधिकतर लोग बौद्ध धर्म के अनुयायी हैं। यहाँ की एक "लोंग खुअंग" नामक सांस्कृतिक परम्परा में किशोर युवक-युवतियाँ संगीतमय वातावरण में एकत्रित होकर बुनाई-कताई जैसे काम में समय बिताते हैं। प्रान्त में इसे आधुनिक काल में भी जारी रखने के प्रयास हो रहे हैं।

