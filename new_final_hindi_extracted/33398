उड़ान परिचर

उड़ान परिचर या केबिन कर्मीदल (जिन्हें विमानकर्मी या विमान परिचारिका/परिचारक भी कहते हैं) वो हवाई कर्मी होते हैं जिनकी नियुक्ति किसी विमान सेवा के द्वारा मुख्य रूप से किसी वाणिज्यिक उड़ान के दौरान यात्रियों की सुरक्षा और आराम के लिए की जाती है। इसके अतिरिक्त यह कुछ व्यवसायिक जेट विमानों और कुछ सैन्य विमानों में भी उड़ानों के दौरान सेवायें प्रदान करते है।

विश्व की पहली विमान परिचारिका को १९३० में यूनाइटेड एयरलाइंस द्वारा नौकरी पर रखा गया था जो, एक २५ साल की नर्स थी, जिसका नाम एलेन चर्च था। इसकी देखा देखी में दूसरी विमान सेवाओं ने भी नर्सों को विमानों में नौकरी पर रख।
