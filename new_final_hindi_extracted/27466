प्रिंस डांस समूह

प्रिंस डांस ग्रुप भारत के उड़ीसा राज्य के बरहमपुर शहर के अम्बुपुआ गांव का एक सामूहिक नृत्यलीला करने वाला समूह है। इसे कलर्स टीवी चैनल के कार्यक्रम इंडियाज़ गॉट टैलेंट में एक प्रतियोगी रहा था और फाइनल के ११ प्रतियोगियों में विजेता चुना गया था। बीस सदस्यों के इस ग्रुप का नेतृत्व कृष्ण मोहन रेड्डी कर रहे थे, और अधिकतम सदस्य एक निर्माण साइट के मजदूर हैं और दो सदस्य पद्मनाभ साहू (२४) और तेलु तारिणी (१३) शारीरिक रूप से कुछ अक्षम भी थे। श्री रेड्डी ही इस ग्रुप के संस्थापक और नृत्य-निर्देशक हैं। ये श्री टी.गोपाल रेड्डी के छोटे भाई हैं, जो इंडिया रेअर अर्थ्स के कर्मचारी हैं। इस समूह ने इससे पहले सोनी टीवी के बूगी वूगी कार्यक्रम में भी भाग लिया था। इस कार्यक्रम की निर्णायक समिति में हिन्दी फिल्म निर्देशक शेखर कपूर, अभिनेत्री किरॉन खेर एवं सोनाली बेंद्रे थीं और शो के होस्ट निखिल चिन्नप्पा, आयुष्मान खुराना थे।

फाइनल में इन्होंने भगवान विष्णु के दशावतार का चित्रण किया था। इस शो में सभी सदस्यों ने अपने पूरे शरीर पर चमकीला पेन्ट किया हुआ था। और श्री रेड्डी स्वयं विष्णु की भूमिका में थे। इस प्रतियोगिता कार्यक्रम में विजेता को ५० लाख रुपये और एक मारुति रिट्ज़ कार मिली थी। इसके अलावा उड़ीसा सरकार ने इन्हें १ करोड़ रुपये एवं गरीब बच्चों के लिए नृत्य अकादमी खोलने हेतु भूमि देने को भी कहा है।
