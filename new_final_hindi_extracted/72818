कृन्तक दाँत

कृन्तक दाँत (incisor teeth) कई स्तनधारियों के मुँह में आगे की ओर उपस्थित दाँत होते हैं। मानवों में इनका प्रयोग आगे से खाने के टुकड़ों को पकड़ने व काटने के लिये करा जाता है। कुत्तों, बिल्लियों, बाघों में यह छोटे होते हैं और इनकी बजाए रदनक (canine) बड़े होते हैं। हाथियों में कृन्तक दाँत बहुत बड़े और चाप (आर्क) में मुड़े हुए होते हैं और हाथियों की एक बड़ी पहचान हैं। चूहों जैसे कृन्तक (rodent) प्राणियों में यह दाँत उभरे हुए होते हैं और कुतरने के काम आते हैं - इन प्राणियों के जीववैज्ञानिक गण का हिन्दी नाम ही इन्हीं दाँतों पर रखा गया है।

