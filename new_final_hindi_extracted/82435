2017 इस्तानबुल नाईट क्लब हमला

1 जनवरी 2017 को इस्तानबुल, तुर्की में एक मास शूटिंग हुई जिसमें लगभग 35 लोग मारे गए। तुर्की के शहर इस्तानबुल में एक प्रसिद्ध नाइट क्लब में नए साल की पार्टी के दौरान एक बंदूकधारी ने हमला कर दिया। शहर के गवर्नर वासिप साहिन के अनुसार हमलावर ने नाइट क्लब में घुसने से पहले बाहर एक पुलिसकर्मी और एक नागरिक की हत्या कर दी।जिस वक्त हमला हुआ, नाइट क्लब में करीब 700 लोग मौजूद थे। हमले में दो भारतीय के मरने की सूचना भारत की विदेश मंत्री सुषमा स्वराज ने ट्वीट कर दी।

हमला 1 जनवरी 2017 को स्थानीय समयानुसार देर रात 1.30 बजे (यूटीसी+3) के आसपास ओर्ताकोय इलाके के रीना नाइट क्लब में हुआ। इसमें 40 अन्य घायल हो गए।'सीएनएन तुर्क' की रिपोर्ट के अनुसार, हमलावर ने सांता क्लॉज की ड्रेस पहन रखी थी।

हमले में भारत के दो नागरिक मारे गए, भारत की विदेश मंत्री सुषमा स्वराज ने ट्वीटर पर इसकी जानकारी दी। मरने वालों में एक महिला है खुशी शाह जो गुजरात से है और दूसरा व्यक्ति पूर्व राज्य सभा सांसद का पुत्र अबीस रिज़वी है।

<