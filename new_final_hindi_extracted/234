डेस्पराडो (फिल्म)

"डेस्पराडो" 1995 में बनी एक एक्शन (मारधाड़ युक्त) रोमांचक फिल्म है और इसका निर्देशन रॉबर्ट रौड्रिग्ज़ ने किया है। फिल्म में सलमा हयेक और एंटोनियो बैंडेरस ने काम किया है, एंटोनियो एक पूर्व मैरिएकी (म्यूजिकल बैंड के सदस्य) हैं जो ड्रग्स की दुनिया के बादशाह से बदला लेना चाहता है, जिसने उसकी प्रेमिका की हत्या कर दी थी।

"डेस्पराडो", रौड्रिग्ज़ की स्वतंत्र फिल्म "एल मैरिएकी" (El Mariachi) (1992) की अगली कड़ी है और "मेक्सिको ट्राईऔलजी" में प्रवेश करने वाली दूसरी फिल्म है। 1995 के कान फिल्म समारोह में इसे प्रतिस्पर्धा के बगैर ही दिखाया गया था।

एक अज्ञात व्यक्ति (जिसे श्रेय ज्ञापन के दौरान "ब्युस्केमी" के नाम से संकेत किया गया है) (स्टीव ब्युस्केमी) शराबघर के अन्दर आता है। शुरू में ग्राहक उससे दुश्मनों जैस व्यवहार करते हैं लेकिन वह इस ओर कोई ध्यान नहीं देता. वह यह बताने लगता कि है किस तरह वह किसी दूसरे शहर में किसी अन्य शराबघर में था और जिसकी सफाई काले कपडे पहनने वाले एक व्यक्ति द्वारा की जाती थी, जो एक ब्युको नाम के व्यक्ति की तलाश में था। लोग इस कहानी को सुनकर स्पष्ट रूप से डर जाते हैं और शराबघर प्रबंधक (चीच मैरिन) और उसका चापलूस टावो (टीटो लेर्रिवा), उस व्यक्ति के चहरे का वर्णन जानने का प्रयास करते हैं। ब्युस्केमी कहता है कि वह उस व्यक्ति की शक्ल नहीं जानता और यह टिपण्णी करता है कि, शायद वह व्यक्ति इसी ओर आया है।

एल मैरिएकी (एंटोनियो बैंडेरस), कहानी में वर्णित एक युवती डोमिनो के सम्बन्ध में देखे गए एक स्वप्न से जागता हुआ दिखाया जाता है, डोमिनो पहली फिल्म में उसकी प्रेमिका थी। उसे दरवाज़ा खटखटाए जाने की आवाज़ सुनाई पड़ती है और ब्युस्केमी अन्दर आता है। इस दृश्य में यह प्रकट किया जाता है कि ब्युस्केमी ब्युको का पता लगाने में एल की सहायता कर रहा है। वह एल को बताता है कि वह अभी जिस शराबघर में गया था वहां से वह यह पता लग सकता है कि ब्युको कहां है। ब्युस्केमी एल से पूछता है कि अपना बदला लेने के बाद वह क्या करेगा। एल सिर्फ इतना ही कहता है कि बदला पूरा करने के बाद सब समाप्त हो जायेगा. इस पर ब्युस्केमी कहता है कि वह इस बात से प्रसन्न है। एल ब्युस्केमी पर यह टिप्पणी करता है कि उसमे कभी भी इस प्रकार की घटनाओं को बर्दाश्त कर पाने की क्षमता नहीं थी। वह जवाब देता है:"तुम्हारे अन्दर भी यह क्षमता नहीं थी।" फिर एल एक मैरिएकी जैसा दिखने के लिए साफ़ सुथरा हो जाता है और शहर की ओर जाने लगता है। वह एक छोटे लडके से मिलता है और उसे सिखाता है कि गिटार बजाते समय अपनी उंगलियों को ढीला छोड़ देना चाहिए, जबकि इस श्रंखला की पहली फिल्म में वह मोको द्वारा चलायी गयी गोली से लगे घाव के कारण अपने बाएं हाथ की उंगलियों का प्रयोग कर पाने में असमर्थ दिखाया जाता है। इस बीच, ब्युको स्पष्टतया इस विषय में चिंतित रहता है कि "काले कपडे वाला व्यक्ति" उसे ढूंढने के लिए आ रहा है। वह अपने आदमियों को आदेश देता है कि किसी भी अजनबी के प्रति होशियार रहें औए वह एक अभेद्य (बन्दूक की गोली को रोक सकने वाली) लिमोजिन भी खरीदता है। इसके बाद एल शराबघर जाता है। वहां के संरक्षक ब्युस्केमी द्वारा बतायी गयी कहानी के कारण उसे संदेह की दृष्टि से देखते हैं, हालांकि वह वैसा बिलकुल भी नहीं दिखता जैसा वर्णन उस कहानी में किया गया था ("अब तक का सबसे लम्बा चौड़ा मैक्सिकन!") सिर्फ काले कपड़ों को छोड़कर. वह लोग प्राप्त जानकारी के अनुसार, हथियार होने की आशंका में एल के गिटार को खोलकर देखते हैं और तब तक उसे बन्दूक की नोक पर रोके रखते हैं ("वह आज तक मेरे द्वारा देखा गया सबसे बड़ा हथगोला था!"), पर उन्हें सिर्फ गिटार दिखता है। वह उसको जाने देते हैं, कि तभी वह देखते हैं कि गिटार रखने वाले संदूक के अन्दर रखा गिटार तो उसकी बंदूकों को छुपाने के लिए एक आवरण (खोल) मात्र है। वह उसे मारने का प्रयास करते हैं लेकिन वह अपनी आस्तीन से दो छुपायी हुई रयुगर P90 .45 एसीपी (ACP) पिस्टल निकाल लेता है और उन आदमियों के साथ बन्दूक द्वारा भीषण लड़ाई करने लगता है। इसी बीच एक गुप्त कमरे में, अनेकों अन्य आदमी वीडियो के द्वारा उनके बीच हो रही लड़ाई को देखते हैं और टावो ड्रग लाने व पहुंचाने वाले आदमी (क्वेंटिन टेरेंटिनो) को मार डालता है क्यूंकि उसे लगता है कि उसने उन लोगों को धोखा दिया है। एल शराबघर प्रबंधक के आलावा अन्य सभी व्यक्तियों को मारने लगता है और उस पर दबाव डालता है कि वह एल को ब्युको के पास ले जाये, इसी दौरान वह उससे कुछ प्रश्न भी करता है, दुर्घटनापूर्वक उसे एक गोपनीय कमरे में छुपे एक व्यक्ति द्वारा माथे पर गोली लग जाती है। वह एक दूसरे पर गोली चलाने का प्रयास करते हैं लेकिन उनके पास गोलियां समाप्त हो जाती हैं, वह ज़मीन पर गिरे हुए लोगों की बंदूकों को इस्तेमाल करने का प्रयास करते हैं लेकिन देखते हैं कि वह सभी खाली पड़ी हैं। अंततः उस आदमी को एक भरी हुई बन्दूक मिलती है और वह इसके द्वारा एल पर गोली चलाने का प्रयास करता है, लेकिन एल उसकी गर्दन पर वार कर देता है।

फिर वह शराबघर से चला जाता है, उसे यह जानकारी नहीं होती है कि शराबघर के प्रबंधक का मित्र और ब्युको का साथी, टावो, उसका पीछा कर रहा है, जो सार्वजनिक रूप से अपने साथ दो पिस्टल, एक डेज़र्ट ईगल और एक रयुगर P90 रखे हुए है। जब वह रास्ते पर चल रहा था, तभी उसकी नज़र अपनी ओर आती हुई एक सुन्दर युवती (सलमा हयेक) पर पड़ती है। अपने पीछे खड़े व्यक्ति के प्रति उस युवती के अचंभित भाव को देखकर एल होशियार हो जाता है और जैसे ही गोली उसकी बांह में लगती है, बिलकुल सटीक समय पर एल उस युवती को रास्ते से हटा देता है, पर वह टावो को मारने में सफल हो जाता है। बाद में, एल एक किताब की दुकान पर होश में आता है और देखता है कि एक महिला उसकी बांह पर टांके लगा रही है। वह बताती है कि उसका नाम कैरोलिना है। वह अस्पताल जाना चाहता है लेकिन वह कहती कि उसे अस्पताल नहीं जाना चाहिए अन्यथा वह लोग उसे देख सकते हैं। इस पर वह उससे पूछता है कि वह कहां है और वह कहती है कि यह उसकी किताब की दुकान है, लेकिन उसका काम अच्छा नहीं चल रहा है। इसके बाद वह उस महिला द्वारा दी गयी दर्दनिवारक गोलियों के असर से सो जाता है। कैरोलिना कुछ काम पूरे करती है और वापस अपनी दुकान पर आ जाती है। वह उत्सुकतावश उसके गिटार वाले संदूक को खोलती है और देखती है कि उसमे गिटार रखा है, लेकिन फिर वह पाती है कि उसमे एल की बदूकें हैं। तभी एल उसे पकड़ लेता है। वह कहती है कि अब वह समझ गई कि वह कौन है (तुम ही वह व्यक्ति हो जिसके बारे में तुम अक्सर कहानियां सुनते हो। ") वह उससे डरती हुई नहीं लगती. तब वह उसे अपनी एक बन्दूक उपहार के रूप में देने का प्रस्ताव रखता है, लेकिन वह मना कर देती है। फिर वह चर्च जाने के लिए वहां से चला जाता है, जहां वह ब्युस्केमी से मिलता है जो उसे कहता है कि उसे समय रहते वहां से निकल जाना चाहिए, क्यूंकि वह स्वयं भी यही कर रहा है। इस पर एल ब्युस्केमी का पीछा करता है और उससे बहस करने लगता है, उसे फिर से यह खबर नहीं होटी कि उसका पीछा किया जा रहा है, इस बार एक ऐसे अन्य व्यक्ति द्वारा जो एल की ही तरह काले कपड़े पहनता है (जिसकी ओर श्रेय ज्ञापन के दौरान "नवजस" नाम के द्वारा संकेत किया गया है) (डैनी ट्रेजो), जोकि पूरी फिल्म के दौरान एल का पीछा करता है। इसके बाद वह ब्युस्केमी से बताता है कि शायद, अंततः उसे यह छोड़ देना चाहिए। ब्युस्केमी उसके इस विचार से सहमत होता है, लेकिन तभी वह नवजस द्वारा, जो कई चाक़ू फेंक रहा था, मार दिया जाता है। इसके बाद एल को भी चोट लगती है, लेकिन वह सिर्फ घायल होता है और एक गली में भाग जाता है।

नवजस विश्वासपूर्वक प्रवेश द्वार पर उसकी प्रतीक्षा कर रहा था। ब्युको की लिमोजिन, जिसमे उसकी प्रेमिका थी और उसके आदमी भरे हुए थे, वह उसकी पहचान जानने के लिए उसके पीछे आकर रुकती है। वह अपनी चाक़ू द्वारा उसके कई आदमियों को मार डालता है, लेकिन इसके बाद उसे गोली लग जाती है। बिना किसी की नज़र में आये एल भागने में सफल हो जाता है और वह फिर से संयोगवश उसी छोटे लड़के से मिलता है जिससे पहले मिला था, जो एल को अपना वास्तविक गिटार दिखाना चाहता है। एल उसके पीछे जाता है, उसे स्पष्ट रूप से बहुत दर्द हो रहा था और काफी खून भी बह रहा था। एक कार वहां पर आती है और उसके अन्दर बैठा एक आदमी लड़के के साथ गिटार का सौदा करता है। फिर वह कुछ आगे तक उस कार से जाते हैं और एल को देखते हैं। कार में बैठा व्यक्ति बन्दूक निकालने का प्रयास करता है, लेकिन एल उससे अधिक त्वरित होता है और दूसरा गिटार मांगता है। वह उसे गिटार दे देते हैं और कार से आगे चले जाते हैं। फिर वह उसे देखने के लिए तोड़ देता है, उसे उसके अन्दर कोकीन का पैकेट मिलता है। वह छोटे लडके से इस बारे में प्रश्न करता है जो उसे यह बताता है कि शहर का प्रत्येक व्यक्ति इसमें शामिल है और कई व्यापारों की आड़ में यह व्यापार चल रहा है; जिसमे कैरोलिना की किताब की दुकान भी शामिल है। गुस्से में, एल वापस किताब की दुकान की ओर बढ़ता है। इसी बीच, ब्युको के आदमी नवजस की लाश वापस कर देते हैं। ब्युको अपने वरिष्ठ अधिकारियों को फोन करता है और उस आदमी हुलिया पूछता है जिसे उन्होंने एल की खोज में भेजा था। जो हुलिया उसे बताया जाता है वह नवजस से मिलता था, लेकिन ब्युको यह मानने को तैयार नहीं होता कि उसके आदमियों ने उसी आदमी को मार डाला जिसे उसके वरिष्ठ अधिकारियों ने एल को ढूंढने के लिए भेजा था। इसके बाद वह अपने सहायक को यह सोचने के लिए दण्डित करता है कि एल एक अद्भुद व्यक्ति है।

किताब की दुकान पर लौट कर एल, कैरोलिना पर चिल्लाता है, वह इस बात पर नाराज़ था कि वह भी उस व्यक्ति के लिए काम कर रही है जो हत्या करना चाहता है और उसका गुस्सा इस बात पर भी था कि उसी व्यक्ति के कारण उसके मित्र, ब्युस्केमी की भी हत्या हुई है। इस पर कैरोलिना कहती है कि वह ब्युको के लिए काम नहीं कराती, बस उसकी दुकान से वह सामान उठाया और छोड़ा जाता है और इसके लिए उसे प्रतिवर्ष 50,000 डॉलर मिलते हैं। वह कहती है कि उसे जो भी मिलाता है उसमे से वह कुछ किताब की दुकान को चलाने में खर्च करती है और बाकी इसलिए बचाती है कि शायद उसे कभी यहां से जाना पड़े, लेकिन एक बार इस काम से जुड़ जाने के बाद उसे इसे छोड़ने की अनुमति नहीं थी। यह सुनकर एल शांत हो जाता है और काउंटर पर लेट जाता है जिससे वह उसके घाव को साफ़ कर सके, लेकिन तभी ब्युको वहां आता है और कैरोलिना शीघ्रता से एल को काउंटर के पीछे धक्का दे देती है। वह कैरोलिना से पूछता है कि क्या उसने किसी अजनबी को देखा है, लेकिन वह कहती है कि उसने किसी अजनबी को नहीं देखा है और यदि देखेगी तो उसे ज़रूर फोन करेगी। काउंटर के पीछे एल चुपचाप अपनी बन्दूक में गोलियां डालने का प्रयास करता है, लेकिन ब्युको के जाने के पहले वह ऐसा नहीं कर पता. वह वहां से ब्युको का पीछा करने के लिए जाने का प्रयास करता है, लेकिन कैरोलिना कहती है कि यह आत्महत्या करने के जैसा होगा और उसे अभी और प्रतीक्षा करनी चाहिए। बाद में, जब एल के घाव भर रहे थे और वह स्वास्थ लाभ कर रहा था, कैरोलिना उसे उपहार के रूप में एक गिटार देती है। वह दोनों एक साथ गिटार बजाने का प्रयास करते हैं, लेकिन ऐसा नहीं कर पाते. कैरोलिना, एल का चुम्बन लेती है और वह दोनों कैरोलिना के बेडरूम में सम्बन्ध बनाने लगते हैं। इसी बीच, ब्युको अपने आदमियों को शहर बुलाता है और उन्हें कहता है कि वह किताब की दुकान की तलाशी लें और यदि एल वहां हो तो, किताब की दुकान में आग लगाकर उन दोनों को मार डालें. अगले दिन, एल जाग जाता है जबकि कैरोलिना अपनी आंखें बंद करके गाना गा रही थी, एल को पर्दों के माध्यम से दो सशस्त्र आदमियों की परछाईं दिखाई पड़ती है। वह चुपचाप अपनी एक पिस्टल और दुनाली बन्दूक लेने के लिए बढ़ता है और बन्दूक चलाने व उन दोनों को मारने के दौरान वह कैरोलिना को अपने रास्ते से हटा देता है। वह किताब की दुकान की ओर से भागने का प्रयास करते हैं, लेकिन फिर देखते हैं कि वहां आग लग चुकी है। वह कई आदमियों को मारते हुए छत पर पहुंचने का प्रयास करते हैं और पाते हैं कि ज़मीन पर गिरे हुए लोगों के कारण ऊपर पहुंचने का रास्ता भी बंद है। कैरोलिना कूदती है जबकि एल आदमियों पर गोली चलाता है और फिर वह अपने गिटार रखने वाले संदूक को बगल वाली इमारत की ओर फेंक देता है। इसके बाद आदमी उसके पीछे आ जाते हैं और वह उन पर गोली चलाते हुए पीछे की ओर कूदने के लिए विवश हो जाता है। वह पलटता हुआ बिना किसी चोट के ज़मीन पर पहुंच जाता है। फिर वह आखिरी बचे गुंडों को मरने के लिए ग्रेनेड का इस्तेमाल करता है। छत पर छुपने के दौरान, एल ब्युको को आता हुआ देखता है। वह एक लक्ष्यांकित विल्डे मैग्नम को ब्युको के सर पर तानने का प्रयास करता है लेकिन ब्युको का चेहरा देखकर रुक जाता है और बन्दूक को दूर फेंक देता है। कैरोलिन उससे पूछती है कि उसने क्यूं उस पर गोली नहीं चलायी. एल कोई जवाब नहीं देता और वह दोनों एक होटल में जाकर शरण लेते हैं। एल उससे कहता है कि वह भाग सकती है और उस पूंजी को काम ला सकती है जिसे उसने नया जीवन शुरू करने के लिए जुटाया था, एल द्वारा ब्युको की हत्या किये जाने के बगैर ही, लेकिन कैरोलिना कहती है कि वह पैसा उन किताबों में छुपा था जो अब जल चुकी हैं। तब एल अपने मित्रों, कैम्पा और क्वीनो को बुलाने का निर्णय लेता है। वह कुछ ही समय बाद वहां आ जाते हैं और उसके पीछे शहर की एक सूनसान जगह में जाते हैं, जहां ब्युको के आदमी उन्हें पा जाते हैं। कैम्पा और क्वीनो यह प्रकट करते हैं कि उनके पास भी कुछ खास संदूक हैं, कैम्पा के दो संदूकों में मशीनगन थे और क्वीनो के पास जो संदूक था वह एक रॉकेट प्रक्षेपक था। वह कैरोलिना की मदद से ब्युको के कई आदमियों को मार डालते हैं। छत पर एक गुंडे द्वारा क्वीनो की मौत हो जाती है और एम्मो से भागने के दौरान कैम्पा की भी मौत हो जाती है। इस आरपार की गोलीबारी में छोटा लड़का भी फंस जाता है और बुरी तरह घायल हो जाता है। एल और कैरोलिना आखिरी आदमी को भी मार डालते हैं, जो कि ब्युको का प्रमुख सहायक था और बच्चे को अस्पताल पहुंचाने के लिए ज़ल्दी करते हैं। डॉक्टर इस बारे में निश्चित नहीं कह पाते कि बच्चा जीवित बचेगा या नहीं, इस पर एल गुस्से में ब्युको के फार्म पर इस संघर्ष का बदला लेने के लिए पहुंचता है। जब वह वहां पहुंचते हैं तो खुद को घिरा हुआ पाते हैं, लेकिन ब्युको अपने आदमियों को हट जाने के लिए कहता है।

यह पता चलता है कि एल (मैनिटो) और ब्युको (सीजर) भाई हैं; इससे स्पष्ट होता है कि एल ने पहले ब्युको को क्यूं नहीं मारा था। हालांकि ब्युको, कैरोलिना की धोखेबाजी पर नाराज़ था, वह एल से कहता है कि जब तक वह कैरोलिना की हत्या करेगा तब तक एल अपने हाथ ऊपर कर ले और इस प्रकार उसके इतने आदमियों के मारे जाने का हिसाब भी बराबर हो जायेगा. एल जो कि अब अपनी एक और प्रेमिका की मृत्यु बर्दाश्त नहीं कर सकता, अपनी आस्तीन से अपनी पिस्टल निकालता है जैसे उसने पहले शराबघर में किया था और ब्युको को मौत के घाट उतार देता है।

बाद में एल और कैरोलिना अस्पताल में दिखाए जाते हैं और उन्हें पता चलता है कि छोटा लड़का बच गया है और अब स्वस्थ हो रहा है। एल कैरोलिना से कहता है कि वह उसे धन्यवाद देकर चला जायेगा.तब रेगिस्तान में पैदल चलने के दौरान कैरोलिना उसके पास एक जीप से पहुंचती है और उससे पूछती है कि क्या वह उसके साथ आएगा. एल अपना गिटार का डब्बा फेंक देता है और वह और कैरोलिना जीप चलाकर निकल जाते हैं, लेकिन फिर अंधेरे में आगे बढ़ने से पहले रुकते हैं और वापस गिटार वाले डब्बे के पास जाते हैं ("जस्ट इन केस").


यह फिल्म, स्वतंत्र फिल्म "एल मैरिएकी" की अगली कड़ी है। यह विवाद का विषय है कि अधिक मायनों में यह वास्तविक अगली कड़ी होने के स्थान पर पुनर्निर्माण जैसी है, हालांकि कथानक कई मामलों में भिन्न है, पर अनेकों दृश्य सामान ही हैं। यद्यपि जब इन्हें कालानुक्रम में देखा जाता है तो, कहानियां आपस में मेल नहीं करतीं.एक तीसरा सिद्धांत जो दिया गया है वह यह है कि शायद यह फिल्म "एल मैरिएकी" के अंत का एक विकल्प है। "डेस्पराडो" ने एंटोनियो बैंडेरस की प्रसिद्धि बढ़ने में सहायता की और सलमा हयेक को अमेरिकी दर्शकों के सामने प्रस्तुत किया।

"लेने-पहुंचाने वाले व्यक्ति" के रूप में रौड्रिग्ज के मित्र क्वेंटिन टेरेंटिनो की भूमिका संक्षिप्त किन्तु महत्त्वपूर्ण है। कार्लोस गैलार्डो, जिसने "एल मैरिएकी" की शीर्षक भूमिका निभायी है, वह "डेस्पराडो" में कैम्पा के रूप में आये हैं, जो बैंडेरस मैरिएकी के एक मित्र हैं।

राउल जूलिया को वास्तव में ब्युको के चरित्र के लिए लिए गया था लेकिन 24 अक्टूबर 1994 को निर्माण शुरू होने के पहले ही उनकी मृत्यु हो गयी।

एल मैरिएकी की कौड्पीस बन्दूक को रौड्रिग्ज़ की 1996 की फिल्म फ्रॉम डस्क टिल डॉन में पुनः प्रयोग किया गया था।

फिल्म का संगीत लॉस एंजेल्स के रॉक बैंड, लॉस लोबोस द्वारा रचित व् निर्मित है, जिसमे उन्होंने चिकौनो रॉक और पारंपरिक रेंचेरा संगीत दिया है। उनके द्वारा दिए गए "मैरिएकी सूट" के संगीत को सर्वोत्तम इंस्ट्रूमेंटल पॉप संगीत के लिए 1995 के ग्रैमी अवार्ड्स में, ग्रैमी पुरस्कार भी मिला था। साउंडट्रैक एल्बम पर कार्य करने वाले अन्य कलाकारों में डायर स्ट्रेट्स, लिंक रे, लैटिन प्लेबॉयज़ और कार्लोस सैन्टाना शामिल हैं। संगीतज्ञ टीटो लेर्रिवा ने फिल्म में एक छोटी भूमिका भी की है और उनके बैंड टीटो & टेरेंटुला, ने साउंडट्रैक में भी अपना योगदान दिया है।

वर्तमान में फिल्म के पास रौटेन टोमेटोस के टोमेटोमीटर पर 62 प्रतिशत "फ्रेश" रेटिंग है, जबकि एम्पायर पत्रिका ने फिल्म को चार सितारा रेटिंग प्रदान की।

