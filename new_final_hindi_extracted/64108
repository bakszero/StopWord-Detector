बोरॉन समूह

बोरॉन समूह (Boron group) आवर्त सारणी (पीरियोडिक टेबल) के १३वें स्तम्भ के रासायनिक तत्वों का एक समूह है। इस समूह में बोरॉन (B), अल्युमिनियम (Al), गैलिअम (Ga), इण्डियम (In), थैलियम (Tl) और उनुनट्रीयम (Uut) शामिल हैं। इनमें बोरॉन एक उपधातु गिना जाता है जबकि अल्युमिनियम, गैलिअम, इण्डियम और थैलियम संक्रमणोपरांत धातुएँ हैं। उनुनट्रीयम प्रयोगशाला में बनाया गया एक कृत्रिम तत्व है। इसका नाभिक (न्यूक्लीयस) बहुत अस्थाई है जिसके कारणवश यह अत्यंत रेडियोधर्मी (रेडियोऐक्टिव) है और इसकी अर्धायु काल (हाफ़ लाइफ़) केवल २० सैकिंड है।
