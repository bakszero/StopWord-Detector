स्वेत्लाना अलेक्सिएविच

स्वेतलाना अलेक्सांद्रोव्ना अलेक्सिएविच (; ) (जन्म: 31 मई 1948) एक पत्रकार और रूसी भाषा की बहुस्वरीय कथेतर साहित्य लेखिका हैं। इन्हें 2015 में इनके कार्य "a monument to suffering and courage in our time " के लिए साहित्य में नोबेल पुरस्कार प्राप्त हुआ। नोबेल पुरस्कार जीतने वाली वे बेलारूस की प्रथम लेखिका हैं। 

इनका जन्म 31 मई 1948 में युक्रेन के स्टेनिस्लेव नामक शहर में हुआ था। इनके बेलारूसी पिता और यूक्रेनी माँ इसके बाद बेलारूस चले गए और जब इनकी विद्यालय में शिक्षा पूर्ण हुई तो ये कई स्थानीय समाचार-पत्रों में पत्रकार की नौकरी करने लगीँ।
इसके बाद इन्होंने बेलारूसी स्टेट विश्वविद्यालय से (1972) में स्नातक की उपाधि ली और एक साहित्यिक पत्रिका "नेमान" के लिये मिन्स्क में 1976 में पत्रकार की नौकरी करने लगीं।

उन्होंने पत्रकारिता को अपने पेशे के रूप में चुना और विभिन्न समकालीन व ऐतिहासिक राष्ट्रीय घटनाओं जैसे दूसरा विश्व युद्ध, सोवियत संघ का विघटन, चर्नोबिल दुर्घटना इत्यादि पर लेख व साक्षात्कारों के सारांश लिखे। अलेक्ज़ेंडर लुकाशेंको की सरकार के द्वारा राजनीतिक उत्पीड़न के बाद उन्होंने सन् २००० में बेलारूस छोड़ दिया। आगामी वर्षों में वो पेरिस, गोथेनबर्ग व बर्लिन में रहीं। २०११ में वो मिन्स्क लौट गयीं।

