बेटा अक्विलाए तारा

बेटा अक्विलाए, जिसका बायर नाम भी यही (β Aquilae या β Aql) है, गरुड़ तारामंडल का एक तारा है। यह एक G8IV श्रेणी का उपदानव तारा है। बेटा अक्विलाए का वर्णक्रम (स्पेक्ट्रम) इतना स्थाई है कि १९४३ से अन्य तारों का श्रेणीकरण अक्सर इस से तुलना कर के किया जाता है। यह तारा पृथ्वी से लगभग ४४.७ प्रकाश वर्ष की दूरी पर हैं और यहाँ से देखी गई इसकी चमक (सापेक्ष कांतिमान) +३.७१ मैग्नीट्यूड है। यह एक प्रतीत होने वाला तारा दूरबीन से देखने पर दोहरा तारा नज़र आता है। इसका साथी तारा बेटा अक्विलाए बी (β Aquilae B) कहलाता है और १२वे मैग्नीट्यूड की बहुत धुंधली चमक रखता है (याद रहे कि मैग्नीट्यूड ऐसा उल्टा माप है जो जितना अधिक हो तारा उतना ही कम रोशन होता है)।

बेटा अक्विलाए को "अलशाइन" (Alshain) भी कहते है। यह नाम अरबी भाषा के "" ("अल-शाहीन") से लिया गया है जिसका मतलब "बहरी" (पेरेग्रिन फाल्कन, एक क़िस्म की चील) होता है।

बेटा अक्विलाए का व्यास (डायमीटर) सूरज के व्यास का ३.२८ गुना है और इसका द्रव्यमान (मास) सौर द्रव्यमान का १.२६ गुना है। इसकी चमक (यानि निरपेक्ष कान्तिमान) सूरज से ६ गुना है। बेटा अक्विलाए की आयु ९.६ से ११.४ अरब वर्ष के बीच है।

