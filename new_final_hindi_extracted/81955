एना कैस्पारियन

अनाहित मिसाक "एना" कैस्पारियन (जन्म: 7 जुलाई 1986) एक अमेरिकी पत्रकार, मेज़बान, निर्माता, और राजनीतिक विशेषज्ञ हैं। वे पहली बार 2007 में इंटरनेट ख़बर प्रॉग्रैम "द यंग टर्क्स" के लिए अस्थायी निर्माता रही और फिर वे द यंग टर्क्स नैटवर्क के प्रोग्रैम "द पॉइण्ट" की मेज़बान बनी। वे "करण्ट टीवी" और "अल जज़ीरा अमरीका" पर भी नज़र आ चुकी हैं।

कैस्पारियन की पैदाइश 7 जुलाई 1986, लॉस एंजिल्स, कैलिफ़ोर्निया में हुई थी। उनके माँ-बाप अर्मेनियाई मूल के थे। उनकी परवरिश कैलिफ़ोर्निया की रेसेडा उपनगरी में हुई थी। उन्होंने 2004 में वैली अल्टरनेटिव स्कूल से अपनी स्कूली शिक्षा हासिल की थी। 2007 में उन्होंने कैलिफ़ोर्निया राज्य विश्वविद्यालय से पत्रकारिता में कला स्नातक की शैक्षिक उपाधि हासिल की थी, इसके अतिरिक्त 2010 में उन्होंने राजनीति विज्ञान में स्नातकोत्तर की शैक्षिक उपाधि हासिल की थी। वे एक अज्ञेयवादी हैं।
