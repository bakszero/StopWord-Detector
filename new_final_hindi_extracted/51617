वरुण धवन

वरुण धवन एक भारतीय फिल्म अभिनेता हैं। वरुण ने अपने अभिनय के सफर की शुरुआत करन जौहर की फिल्म "स्टूडेंट ऑफ़ द इयर" (2012) से शुरू की। इसके लिए उन्हें एक "फिल्मफेयर" पुरस्कार भी मिला। लेकिन यह इससे पहले करन जौहर के साथ ही "माइ नेम इज़ ख़ान" (2010) नामक फिल्म में सहायक निर्देशक के रूप में साथ काम कर चुके हैं।

वरुण धवन का जन्म 24 अप्रैल 1987 को डेविड धवन, फिल्म निर्देशक और करुणा धवन के यहाँ मुंबई में हुआ था। 2011 फिल्म, देसी बॉयज के साथ अपने निर्देशन करियर की शुरुआत करनेवाले निर्देशक रोहित धवन, वरुण के बड़े भाई है। वे अभिनेता अनिल धवन के भतीजे है और अभिनेता सिद्धार्थ धवन का चचेरे भाई है। उन्होंने नॉटिंघम ट्रेंट विश्वविद्यालय, ब्रिटेन से व्यापार प्रबंधन में एक डिग्री की है।

अपने अभिनय की शुरुआत करने से पहले, धवन ने 2010 में फिल्म "माय नेम इज़ खान" में करण जौहर के सहायक निर्देशक के रूप में काम किया। धवन ने सिद्धार्थ मल्होत्रा और आलिया भट्ट के साथ करन जौहर की स्टूडेंट ऑफ़ द इयर (2012) से अपनी शुरुआत की। उनके प्रदर्शन और नृत्य को सराहा गया। सीएनएन आईबीएन फिल्म समीक्षक राजीव मसंद ने लिखा, " वास्तव में, वरुण यहाँ रहने के लिए आया है ! यह आसानी के साथ अनोखे और कमजोर दोनों दृश्यों से निपटने में सक्षम है"। समीक्षक कोमल नाहटा ने टिप्पणी की, " वरुण धवन बहुत अच्छी तरह से खराब बव्वा के रूप में दिखाई देते है। वरुण तीनों में सबसे अच्छे डांसर है। फिल्मफेयर से रैडिता टंडन ने लिखा, "वरुण आकर्षक है और अपने शानदार नृत्य कौशल के लिए वे एक विशेष उल्लेख के लायक है"।

वरुण 2014 में करण जौहर निर्मित फिल्म हम्प्टी शर्मा की दुल्हनिया में आलिया भट्ट के साथ एक बार फिर नजर आये। फिल्म ने पहले सप्ताह में काफी अच्छा कारोबार किया।
