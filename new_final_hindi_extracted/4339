मानज़ाई

मानज़ाई () जापान की मनोरंजन संस्कृति में व्यंग्य-प्रदर्शन की एक पारंपरिक शैली है। इसमें आमतौर पर दो कलाकार भाग लेते हैं। एक 'त्सुक्कोमी' () कहलाता है और उसका काम सीधा बात करना होता है और दूसरा 'बोके' () कहलाता है और वह मसख़री करता है। यह भारत व पाकिस्तान की उस्ताद-जमूरा व्यंग्य शैली से काफ़ी मिलता है।

प्रदर्शन में त्सुक्कोमी कोई समझदारी की सीधी बात कहता है तो बोके उसे बुद्धिहीनता से या जानबूझकर ग़लत समझता है और व्यंग्यपूर्ण बात करता है या दोहरे (अश्लील) अर्थ वाली चीज़े कहता है। त्सुक्कोमी उसे डांटता-फटकारता रहता है। अक्सर नाराज़ होकर वह उसे एक पारंपरिक जापानी काग़ज़ के पंखे से सर पर मारता है। मानज़ाई का ओसाका क्षेत्र के साथ विशेष सम्बन्ध रहा है। द्वितीय विश्वयुद्ध के बाद इसकी लोकप्रियता में कुछ कमी आई थी।

