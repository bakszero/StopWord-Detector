फूकेत प्रान्त

फूकेत थाईलैण्ड का एक प्रान्त है। यह दक्षिणी थाईलैण्ड क्षेत्र में अंडमान सागर में एक मुख्य द्वीप और कुछ अन्य द्वीपों के समूह का संगठित प्रान्त है। यह प्राकृतिक सुंदरता से भरपूर क्षेत्र माना जाता है।

"फूकेत" मलय भाषा के "बुकित" शब्द से उत्पन्न हुआ है, जिसका अर्थ टीला या छोटा पहाड़ है। दूर से यह द्वीप एक टीले के रूप में ही प्रतीत होता है।

फूकेत अपनी प्राकृतिक सुंदरता के लिये विश्व-प्रसिद्ध है और एक बड़ा पर्यटन केन्द्र है। यह उत्तर में फंग अंगा प्रान्त से यह एक राजमार्ग पुल द्वारा जुड़ा हुआ है। क्रबी प्रान्त भौगोलिक रूप से क्रा थलसंधि की मुख्यभूमि पर इसका सबसे समीपी प्रान्त है।

