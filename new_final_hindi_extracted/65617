सूडेलॉर टाइफून (2015)

सूडेलॉर, जिसे फिलीपींस ने "हाना" नाम दिया है वर्ष 2015 में अगस्त के पहले हफ्ते में ताइवान से टकराया एक टाइफून (चक्रवात) है जिसे वर्ष 2015 का अब तक का सबसे शक्तिशाली समुद्री तूफ़ान माना ज रहा है। यह चक्रवात तारीख 8 अगस्त 2015 को ताइवान से टकराया, हालाँकि इसका निर्माण एक कम दबाव वाले क्षेत्र के रूप में 29 जुलाई 2015 को ही दर्ज किया गया था जब यह अभी ज़मीन से काफ़ी दूर था।

इसके पूर्वी चीन तट से टकराने की संभावना है और ताइवान में भारी तबाही मचने के बाद यह अभी ताइवान जलसन्धि होकर चीन तट की ओर तेज़ी से बढ़ रहा है। इसके चलते लगभग 1,50,000 लोगों को घर खाली करना पड़ा है।

शनिवार, तारीख 8 अगस्त, 2015 को यह ताइवान से टकराया जिसके कारण भारी वर्षा और व्यापक भूस्खलन दर्ज किया गया। इसके लगभग 230 किलोमीटर प्रति घंटे की रफ़्तार से आए इस तूफान के कारण सुबह ताइवान के पूर्वी तट पर भूस्खलन भी हुआ और हवाओं ने पेड़ों को जड़ से उखाड़ दिया। इसससे पहले मौसम पूर्वानुमानों द्वारा चेतावनी मिलने के बाद लगभग 20 लाख घरों में बिजली की आपूर्ति बंद कर दी गई, रेल मार्ग बंद कर दिया गया, और हवाई उड़ानें रद्द कर दी गयीं और सभी स्कूल भी बंद कर दिए गए थे।

तूफ़ान के कारण ताइवान में लगभग चार फीट बारिश दर्ज की गयी और जापान के रियूकू द्वीप तक में 145 मील/घंटा की रफ़्तार की हवायें चलीं।


