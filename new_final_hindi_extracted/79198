द ग़ाज़ी अटैक

द ग़ाज़ी अटैक (The Ghazi Attack) (तेलुगु में ఘాజీ) संकल्प रेड्डी द्वारा निर्देशित एक भारतीय युद्ध पर बनी फिल्म है वह फिल्म 1971 के भारत-पाकिस्तान युद्ध के दौरान पाकिस्तानी युद्धपोत पीएनएस गाजी की रहस्यमय डूबने पर आधारित है। फिल्मी कलाकारों में राणा दग्गुबाती, तापसी पन्नू, केके मेनन और अतुल कुलकर्णी शामिल हैं। फिल्म के हिंदी संस्करण में नरेशन(narration) के लिए अमिताभ बच्चन ने अपनी आवाज दी है। वही चिरंजीवी ने फिल्म के तेलुगू संस्करण के लिए अपनी आवाज दी है। फिल्म के ट्रेलर को 11 जनवरी 2017 को जारी किया जा चूका हैं, और या फिल्म 17 फरवरी 2017 को रिलीज होगी। यह भारत में पानी के नीचे या समुद्र-युद्ध पर आधारित पहली फिल्म है।

द ग़ाज़ी अटैक 1971 के भारत-पाकिस्तान युद्ध की सच्ची घटनाओं से प्रेरित है। कहानी पनडुब्बी S21 के एक भारतीय नौसेना अधिकारी और उसकी टीम की है, जोकि 18 दिनों के लिए पानी के नीचे रहे। 
फिल्म में उन रहस्यमय परिस्थितियों को दिखाया गया हैं जिसके तहत पीएनएस गाजी को 1971 में विशाखापत्तनम के तट पर डुबाया गया था। यह पानी के अंदर भारतीय पनडुब्बी एस -21 में सवार देशभक्ति और साहसी पुरुषों की कहानी हैं, जिन्होंने भारतीय युद्धपोत आईएनएस विक्रांत को नष्ट करने के लिए आये पाकिस्तानी पनडुब्बी पीएनएस गाजी को नष्ट कर दिया है
