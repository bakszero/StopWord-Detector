फ़िल्मफ़ेर

फ़िल्मफ़ेर भारतीय सिनेमा संबंधी एक अंग्रेज़ी पत्रिका है। मीड़िया सेवाओं में कार्यरत भारत के सबसे बड़े समूह 'द टाइम्स ग्रूप', मुंबई (बंबई) इसका प्रकाशन करते हैं, बौलीवुड फ़िल्मों की चटपटी ख़बरें और रोचक तसवीरें इस पत्रिका की विशिष्टता है। यह भारत की सर्वाधिक लोकप्रिय मनोरंजन पत्रिका है और दुनिया भर में बसे भारतीयों द्वारा पढ़ी जाती है।

यह पत्रिका 'फ़िल्मफ़ेर अवॉर्ड्स' (Filmfare Awards) और 'फ़िल्मफ़ेर अवॉर्ड्स साउथ' (Filmfare Awards South) का आयोजन और प्रायोजन करती है।

"फ़िल्मफ़ेर" भारत की सबसे पुरानी फ़िल्म पत्रिका है और इसके द्वारा प्रायोजित अवॉर्ड्स भी सबसे पुराने पुरस्कार हैं। पहले यह, मीड़िया सेवाओं में कार्यरत भारत के सबसे बड़े समूह 'द टाइम्स ग्रूप' का ही एक हिस्सा थी, जो "द टाईम्स ऑफ़ इंडिया", "दि इकनौमिक टाइम्स", "नवभारत टाइम्स" और "महाराष्ट्र टाइम्स" भी प्रकाशित करते हैं। 2005 में, "फ़िल्मफ़ेर" और कुछ अन्य प्रकाशन, ख़ासकर "फ़ेमिना", का बंटवारा एक उप-कंपनी में हुआ। नई कंपनी "वर्ल्डवाइड मीड़िया", टाइम्स समूह और बीबीसी वर्ल्डवाइड के प्रकाशन विभाग "बीबीसी मैगेज़ींस" के बीच 50:50 की साझेदारी से बनी संयुक्त कंपनी है।

2008 के शुरुआत में पत्रिका ने अपने रूप-रंग और प्रकाशन की समय-सारिणी में परिवर्तन किया। फिर माह के हर 15 दिनों में फ़िल्मफ़ेर का प्रकाशन होने लगा और श्री जितेश पिल्लई के संपादकत्त्व में इसकी पूरी रूपरेखा और नियमित विभागों का आधुनिकीकरण होता रहा है। आज भी इसमें तसवीरों को व्यापक रूप से प्रस्तुत करने का काम जारी है। इसके लेखकगण में अनुराधा चौधरी, संगीता ऐंजेला कुमार और फ़हीम रुहानी शामिल हैं।

फ़िल्मफ़ेर ने फ़िल्मों के लिए, फ़िल्म-प्रेमियों की राय पर आधारित दो अवॉर्ड्स प्रस्तुत किये हैं: हिंदी फ़िल्मों के लिए फ़िल्मफ़ेयर पुरस्कार और कन्नड़, मलयालम, तमिल और तेलुगु भाषा की फ़िल्मों के लिए "फ़िल्मफ़ेर अवॉर्ड्स साउथ"।







