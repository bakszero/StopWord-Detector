२०१६ यूईएफए चैंपियंस लीग फाइनल

२०१६ यूईएफए चैंपियंस लीग फाइनल, 2015–16 यूईएफए चैंपियंस लीग का अंतिम मैच था। यूईएफए द्वारा आयोजित यूरोप के इस प्रमुख क्लब फुटबॉल टूर्नामेंट का यह 61 वाँ और यूरोपीय चैंपियन क्लब कप से नाम परिवर्तन करके यूईएफए चैंपियंस लीग करने के बाद यह 24 वाँ संस्करण था। यह मिलानो, इटली में सैन सिरो द्वारा आयोजित किया गया, फाइनल मैच दो स्पेनी टीमों रियल मैड्रिड और एटलेटिको मैड्रिड के बीच था। फाइनल टूर्नामेंट के इतिहास में ऐसा दूसरी बार था कि फाइनल मे दोनों टीमें एक ही शहर से थी। इससे पहले 2014 के फाइनल मे भी यही दो टीमें थी।

रियल मैड्रिड ने पेनाल्टी शूट आउट पर 5–3 के अंतर से यह मैच जीतकर रिकार्ड ग्यारहवीं बार यूरोपीय खिताब जीता।

"टिप्पणी: नीचे के सभी परिणामों में, फाइनलिस्ट का स्कोर पहली बार दिया जाता है।"

