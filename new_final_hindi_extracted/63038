करेन पहाड़ियाँ

करेन पहाड़ियाँ (Karen Hills) या कयाह-करेन पहाड़ियाँ (Kayah-Karen Mountains) पूर्वी बर्मा की एक पर्वतमाला है। यह शान राज्य के दक्षिण-पश्चिमी कोने से आरम्भ होती हैं और कयाह राज्य में दाख़िल होती हैं, जो लगभग पूरा-का-पूरा ही एक पहाड़ी राज्य है (प्रान्तीय राजधानी क्षेत्र को छोड़कर)। यहाँ से आगे पर्वतमाला का दक्षिणी छोर कयिन राज्य में भी जाता है। भौगोलिक दृष्टि से करेन पहाड़ियाँ शान पहाड़ियों का दक्षिण-पश्चिमी विस्तार भी समझा जा सकता है।

