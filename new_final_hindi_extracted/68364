दशरथ रंगशाला स्टेडियम

दशरथ रंगशाला स्टेडियम नेपाल का बहूद्देशीय स्टेडियम है, जो त्रिपुरेश्वर, काठमाण्डु में है। यह नेपाल का सबसे विशाल स्टेडियम है। अभी इसका अधिकतर उपयोग फुटबॉल के मैच और सांस्कृतिक और मनोरञ्जन कार्यक्रमों के लिए होता है। स्टेडियम की क्षमता २५,००० दर्शक है। इस स्टेडियम का निर्माण १९५६ में किया गया था। नेपाल की बहुत से राष्ट्रीय और अन्तर्राष्ट्रीय खेल-प्रतियोगिताएँ इस स्टेडियम में आयोजित की जाती हैं।
