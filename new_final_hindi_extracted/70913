वाइटेसिए

वाइटेसिए (Vitaceae) सपुष्पक द्विबीजपत्री वनस्पतियों का एक जीववैज्ञानिक कुल है, जिसमें १४ वंश और अनुमानित ९१० जातियाँ आती हैं, जिनमें अंगूरबेल शामिल है। कुल का नाम वाइटिस वंश से उत्पन्न हुआ है। सन् २००९ से वाइटेसिए कुल को अकेले अपने अलग वाइटालेस (Vitales) जीववैज्ञानिक गण में श्रेणीकृत करा गया है।

वाइटेसिए से मिलती-जुलती आकृति रखने वाले इण्डोवाइटिस चितालेयाए (Indovitis chitaleyae) नामक जाति के बीच मध्य भारत में दक्कन पठार क्षेत्र में मिले हैं। यह ६.६ करोड़ वर्ष पुराने जीवाश्म (फ़ॉसिल) क्रिटेशस कल्प के अन्त में पाए गए हैं और अंगूर कुल के सबसे पुराने ज्ञात जिवाश्म हैं। आधुनिक वाइटिस वंश की जातियों की भांति इनमें भी हर फल में ४ से ६ बीज हैं।

