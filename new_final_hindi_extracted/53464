मनोज सिन्हा

मनोज सिन्हा का जन्म 1 जुलाई, 1959 को मोहनपुरा, गाजीपुर, भारत में हुआ। उन्होंने भारतीय प्रौद्योगिकी संस्थान (BHU), वाराणसी से बी.टेक और एम.टेक की उपाधियां प्राप्त कीं। श्री मनोज सिन्हा ने रेलवे के नए राज्य मंत्री के रूप में कार्यभार ग्रहण किया।मनोज सिन्हा उत्तर प्रदेश से संसद (लोक सभा) के सदस्य हैं। सिन्हा ने वर्ष 1982 में भारतीय प्रौद्योगिकी संस्थान (BHU), वाराणसी से सिविल इंजीनियरिंग में एम.टेक किया है। वे बनारस हिन्दू विश्वविद्यालय के विद्यार्थी संघ के अध्यक्ष थे। वर्ष 1989-96 के मध्य में वे राष्ट्रीय परिषद के सदस्य थे। वर्ष 1996 में वे 11वीं लोक सभा के लिए निर्वाचित हुए तथा वर्ष 1999 में उन्हें पुन: 13वीं लोक सभा के लिए पुनः निर्वाचित हुए। 1999 से 2000 के मध्य वे योजना तथा वास्तुशिल्प विद्यापीठ की महापरिषद के सदस्य रहे तथा शासकीय आश्वासन समिति तथा ऊर्जा समिति के सदस्य भी रहे। वर्ष 2014 में वे 16 वीं लोक सभा (तीसरा सत्र) के लिए उत्तर प्रदेश के गाजीपुर निर्वाचन क्षेत्र से निर्वाचित हुए हैं।

वर्ष 1989 से 1996 तक वे राष्ट्रीय परिषद के सदस्य थे। वर्ष 1996, 1999 और 2014 में उन्हें लोक सभा में निर्वाचित किया गया। उपस्थिति के उच्च आंकड़ों के साथ वे 13वीं लोक सभा के बेहतरीन प्रदर्शन करने वाले सदस्यों में से एक रहे।

मनोज सिन्हा की 1, मई 1977 को सुलतानगंज, भागलपुर की नीलम सिन्हा से शादी हुई। साथ ही उनकी एक बेटी है जिसकी शादी हो चुकी है ,और एक बेटा है जो एक टेलेकॉम कम्पनी में काम कर रहा है।
