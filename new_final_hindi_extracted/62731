नेपाल का प्रशासनिक विभाजन

संघीय लोकतान्त्रिक गणतन्त्र नेपाल एक छोटा देश है जो दक्षिण एशिया में भारत और चीन के बीच में स्थित है। यह देश पूरी तरह से स्थलरुद्ध है। 
2015 के नये संविधान को ध्यान में रखते हुए 10 मार्च 2017 को नेपाल सरकार ने 744 क्षेत्रीय शाषण प्रणाली को अपनाया। पुराने सभी नगरपालिकाओं और गांवों (जो संख्या में 3900 थें) को निरस्त करते हुए सिर्फ 744 नये नगरपालिकाओं और गांवो को मंजूरी दी। पुराने सभी 75 जिला विकास समिति को भी नये 75 जिला समन्वय समिति में तब्दील कर दिया गया। जिला समन्वय समिति के पास अब उतनी शक्ति भी नही रहेगी जितनी जिला विकास समिति के पास थी।

20 सितंबर 2015 के अनुसार नेपाल को भारतीय राज्य प्रणाली की तरह ही सात राज्यों (प्रदेशों) में विभाजित किया गया है। नये संबिधान के अनुसूची 4 के अनुसार मौजूदा जिलों को एक साथ समूहों में गठित कर इन्हें परिभाषित किया गया है और दो ऐसे भी जिलें थे जिन्हें तोड़कर दो अलग-अलग राज्यों में गठित किया गया।

संविधान की धारा 295 (ख) के अनुसार प्रदेशों का नामाकरण सम्वन्धित प्रदेश के संसद (विधान सभा) में दो तिहाई बहुमत से होने का प्रावधान है।
2015 से पहले तक प्रशासनिक तौर पर नेपाल ५ विकास क्षेत्रों, १४ अंचलों तथा ७५ जिलों और कई गाविस (गाँव विकास समिती), शहर और नगरपालिकाओं में विभाजित था।

नेपाल को प्रशासनिक रूप से 5 विकास क्षेत्रों में बाँटा गया था। 
नेपाल का एक विकास क्षेत्र कई अंचलों में बँटा होता था। कुल मिलाकर पुरा नेपाल 14 अंचलों में बँटा हुआ था। 

नेपाल में कुल मिलाकर ७५ जिले हैं। 

ग्राम विकास समिति नेपाल के प्रशासन का सबसे निम्न निकाय है। हाल नेपाल में 3,808 गांव विकास समितियाँ हैं। 

नेपाल भौगोलिक रूप से या प्राकृतिक रूप से तीन भागों में विभाजित हैः
