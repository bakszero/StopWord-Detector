२०१३ इंडियन प्रीमियर लीग

२०१३ इंडियन प्रीमियर लीग का संस्करण इंडियन प्रीमियर लीग का ६वाँ संस्करण था जिसे आईपीएल ६ भी कहा जाता है। इस संस्करण के मैच भारत में ही आयोजित किये गए थे। इसका संस्थापन भारतीय क्रिकेट नियंत्रण बोर्ड था।

२०१३ इंडियन प्रीमियर लीग की शुरुआत ०३ अप्रैल २०१३ से हुई थी और इसका फाइनल मैच २६ मई २०१३ को खेला गया था। इस संस्करण का रंगारंग कार्यक्रम कोलकाता के "साल्ट लेक स्टेडियम" में २ अप्रैल २०१३ को रखा गया था। इसका फाइनल मैच मुम्बई इंडियन्स ने जीता था जो कि मुम्बई इंडियन्स के लिए पहली बार आईपीएल का खिताब रहा था।

इस इंडियन प्रीमियर लीग में कुल ९ फ्रेंचाइज ने हिस्सा लिया था और कुल ७६ मैच राउंड रॉबिन और प्लेऑफ के नियमो के हिसाब से खेले गए थे जिसमें पहला मुकाबला दिल्ली डेयरडेविल्स और कोलकाता नाईट राइडर्स के बीच खेला गया था उसमें कोलकाता ने दिल्ली को ६ विकेटों से हराया था।

इस संस्करण का फाइनल मैच कोलकाता के ईडन गार्डन्स क्रिकेट स्टेडियम पर २६ मई २०१३ को खेला गया था जिसमें मुम्बई इंडियन्स ने चेन्नई सुपर किंग्स को १४९ रनों का लक्ष्य दिया था जवाब में सुपर किंग्स १२५ रन ही बना पायी थी और मुम्बई इंडियन्स पहली बार इंडियन प्रीमियर लीग का खिताब जीतने में कामयाब हुई थी ,मुम्बई ने चेन्नई को २४ रनों से हराया था।
