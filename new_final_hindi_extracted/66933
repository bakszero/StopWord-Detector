एम. जी. एम. मकाऊ

एम. जी. एम. मकाऊ (पूर्व में एम. जी. एम. ग्रांड मकाऊ) मकाऊ,चीन में स्थित एक ३५ मंज़िला ६०० कमरो वाला कैसिनो रिज़ॉर्ट है। मकाऊ की सरकार द्वारा स्वीकृत एक विशेष रियायत के तहत यह होटेल एम. जी. एम. रिज़ॉर्ट्स इंटरनॅशनल और पांसी हो ( मकाऊ के विख्यात कैसिनो मलिक स्टॅन्ली हो की बेटी) की ५०-५० फीसदी हिस्सेदारी वाला है। यह विशेष रियायत इसी तरह के कई अन्य कैसिनो निर्माण के उदाहरणों मे से एक है जो की स्टॅन्ली हो द्वारा दसकों तक सरकारी एकाधिकार वाले कसीनो के संचालन की व्यवस्था ख़त्म हो जाने के बाद दी गयीं है। 

कैसिनो के पहले चरण मे २०६२० वर्ग मीटर (२२२,००० वर्ग फीट) वाला कैसिनो क्षेत्र है। इसके तहत दो मजिलों मे ग्रांडे पार्का के चारो तरफ़ कई तरह के टेबल गेम और स्लॉट मशीन लगाए गये है। इस होटल में ठहरना अपने आप में एक अविस्मरणीय अनुभव होता है. यहाँ पर ऐशो आराम के वे सारे साधन उपलब्ध है जिनकी आप कल्पना करते है। यहा के स्टाफ भी काफी नम्र स्वाभाव के हैं एवं वे आपकी मदद के लिए हमेशा तत्पर रहते है।
इस रिज़ॉर्ट मे १,४५२ वर्ग मीटर (१५६३० वर्ग फीट) का समारोह स्थान भी उपलब्ध है जिसके तहत ८०७ वर्ग मीटर का द ग्रांड बॉलरूम (जिसमे व्यापारिक मुलाक़ातें, सामाजिक कार्याक्र्म, शादी-विवाह आदि की सुविधा प्रदान की जाती हैं) स्थित है। साथ ही सिक्स सेन्सस स्पा की सह भागेदारी वाले १२ उपचार स्थल भी बनाए गये हैं जो की २७२० वर्ग मीटर मे फैले हैं।

एम. जी. एम.. मकाऊ मे कई सारे बार, रेस्तराँ,लौंज आदि स्थित हैं और खाने पीने की कुल १२ जगहें यहाँ स्थित है। 

विन मकाऊ द्वारा विस्तार के योजना के सार्वजनिक किए जाने के तुरंत बाद ही एम. जी. एम. मकाऊ ने भी अपनी विस्तार योजना का एलान कर दिया। विस्तार की नयी योजना के तहत कसीनो तल की दूसरी मंज़िल में ४,४०० वर्ग मीटर (४७,००० वर्ग फीट) स्थान जोड़ा जाएगा। इस अतिरिक्त जगह मे ७० और गेम टेबल और २४० स्लॉट मशीन लगाईं जाएँगी. 

१८ दिसंबर २००७ को $१.२५ बिलियन की लागत से बने एम. जी. एम. ग्रांड मकाऊ का उद्घाटन किया गया। 

२०१० में एम. जी. एम. मिराज की एम. जी. एम. रिज़ॉर्ट्स इंटरनॅशनल के रूप में रीब्रॅंडिंग योजना के तहत मे इस रिज़ॉर्ट का नाम बदल कर एम. जी. एम. मकाऊ कर दिया गया। 

१८ एप्रिल २०११ को इस रिज़ॉर्ट को खुले मार्केट मे सूचीबद्ध करने के लिए एक आई. पी. ओ, लाया गया। नये करार के तहत पांसी हो के पास एम. जी. एम. चाइना होल्डिंग्स लिमिटेड नाम से बनाई गयी नई कंपनी के तहत २९ फीसदी भागीदारी रहेगी। एम. जी. एम. रिज़ॉर्ट्स के पास ५१ फीसदी भागीदारी रहेगी और शेष २० फीसदी भागेदारी आम जनता के पास होगी।

हांगकांग स्टॉक एक्सचेंज मे सूचीबद्ध किए जाने पर अपने अधिकतम मूल्य पर कंपनी ने $१.५० बिलियन की राशि अर्जित की।
