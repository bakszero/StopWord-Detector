कुद्रेमुख राष्ट्रीय उद्यान

कुद्रेमुख राष्ट्रीय उद्यान भारत के कर्नाटक राज्य में चिकमंगलूर जिले में स्थित एक राष्ट्रीय उद्यान है। यह भारत में पश्चिमी घाट का नम उष्णकटिबंधीय सदाबहार वन के अंतर्गत दूसरा सबसे बड़ा वन्यजीव संरक्षित क्षेत्र है। यह उद्यान ६००.३२ वर्ग कि॰मी॰ में फैला हुआ है। इसे १९८७ में राष्ट्रीय उद्यान घोषित किया गया था।
यह राष्ट्रीय उद्यान चिकमगलूर से ९५ कि॰मी॰ दक्षिण-पश्चिम में स्थित है और ६००.३२ वर्ग कि॰मी॰ में फैला हुआ है। इसकी औसतन ऊँचाई समुद्र सतह से १८९४.३ मी. है। हाल ही में इसे बाघ आरक्षण बनाने पर भी विचार चल रहा है।
