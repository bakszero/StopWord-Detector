अनुसन्धान संस्थान

अनुसंधान संस्थान (research institute) उन संस्थानों को कहते हैं जिनकी स्थापना किसी विशेष क्षेत्र में अनुसन्धान करने के लिए की गयी हो। अनुसंधान संस्थान, मूलभूत अनुसंधान में विशेषज्ञता प्राप्त कर सकते हैं या अनुप्रयुक्त अनुसंधान में। यद्यपि 'अनुसंधान' से अभिप्राय प्राकृतिक विज्ञानों में अनुसंधान से होता है किन्तु सामाजिक अनुसंधान के क्षेत्र में भी बहुत से संस्थान कार्यरत हैं, उदाहरण के लिए, समाज और इतिहास सम्बन्धी अनुसंधान के क्षेत्र में।

