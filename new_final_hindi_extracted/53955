मंगोलिया का राष्ट्रगान

मंगोलिया के राष्ट्रगान की कृति १९५० में हुई थी। इसके बोल त्सेनदीन दमदिनसुएरेन () ने लिखे थे और संगीतकार बिलेगीन दमदिनसुएरेन () व लुवसनजम्बयिन मोएरदोर्ज () थे।

२०वीं सदी में मंगोलिया के कई राष्ट्रगान रहे थे। पहला राष्ट्रगान १९२४-१९५० काल में जारी था और उसे 'मंगोलियाई इंतरनास्योनाल' के नाम से भी जाना जाता है। इसके बोल सोनोमबलशिर्यिन बुजन्नेमेच ने लिखे थे और धुन मग्सरशौय्न दुर्गरशौ की बनाई हुई थी। इसके बाद दूसरा राष्ट्रगान १९५०-१९६२ काल में और तीसरा १९६१-१९९१ काल में मान्य रहा। १९९१ में १९५० वाला तराना फिर से प्रयोग होने लगा लेकिन उसमें लेनिन, स्टालिन, सुएख़बातर और चोइबल्सन की बढ़ाई करने वाले बोल हटा दिए गए। ६ जुलाई २००६ में मंगोलियाई संसद ने राष्ट्रगान को संशोधित करके उसमें चंगेज़ ख़ान की स्मृति वाले शब्द डलवा दिए।

मंगोलियाई शब्दों में बिन्दु-युक्त 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।


