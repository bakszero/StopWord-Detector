कैन्सास नदी

कैन्सास नदी संयुक्त राज्य अमेरिका के कैन्सास राज्य से होकर बहने वाली एक नदी है। इसे कौ के नाम से भी जाना जाता है। यह नदी मिसोरी नदी की जल निकासी का सबसे दक्षिणपश्चिमी भाग भी है, जो स्वयं भी मिसिसिपी नदी की जल निकासी का सबसे उत्तरपश्चिमी भाग है। 

इस नदी का नाम (और उपनाम) कभी इस क्षेत्र में रहने वाले काञ्ज़ा (कौ) लोगों के नाम पर पड़ा है और फिर बाद में इस नदी के नाम पर कैन्सास राज्य का नाम पड़ा।

नदी घाटी की औसत चौड़ाई ४.२ किमी तक है और सर्वाधिक चौड़ाई वैमेगो और रौसविले के बीच है जहाँ पर ये ६.४ किमी चौड़ी है और फिर इसकी चौड़ाई यूडोरा से नीचे के स्थानों पर घटकर १.६ किमी तक रह जाती है। नदी का अधिकतर भाग बाढ़ नियन्त्रण के लिए बाँधीकृत है, लेकिन कैंसास नदी सामान्यतः मुक्त रूप से बहती है और इसके मार्ग पर बहुत कम अवरोधक हैं, जिसमे मोड बाँध और एक निम्न प्रभाव वाला पनबिजली बाँध सम्मिलित हैं।

