फोला गंगचेन

फोला गंगचेन (Phola Gangchen), जिसका चीनी भाषा में रूपांतर मोलामेनचिंग (Molamenqing) है, हिमालय के जुगल हिमाल नामक खण्ड में स्थित शिशापांगमा पर्वत का एक पूर्वी शिखर है। प्रशासनिक रूप से यह दक्षिणी तिब्बत में नेपाल की सीमा के पास खड़ा हुआ है।

स्थलाकृतिक उदग्रता पर आधारित परिभाषा के अनुसार अगर दो शिखरों के निचले पहाड़ एक दूसरे से जुड़े हो और उनमें से एक अधिक ऊँचाई रखता हो और दूसरे वाले की स्वतंत्र उदग्रता ५०० मीटर से कम हो तो दूसरे वाले को पर्वत न मानकर पहले वाले का ही भाग माना जाता है। फोला गंगचेन की ऊँचाई ७,७०३ मीटर है, जिस आधार पर वह विश्व का ३४वाँ सर्वोच्च पर्वत होता लेकिन वह शिशापांगमा से जुड़ा है और उसकी स्वतंत्र उदग्रता केवल ४३० मीटर है, यानि उसे शिशापांगमा का ही भाग माना जाता है।

