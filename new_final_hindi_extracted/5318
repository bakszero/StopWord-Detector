सिगिरिय

सिगिरिय (सिंहल : සීගිරිය (सीगिरिय), तमिल : சிகிரியா ; संस्कृत के 'सिंहगिरि' से व्युत्पन्न) श्रीलंका के केंद्रीय मातले जिले (Matale District) में स्थित विशाल पाषाण, प्राचीन शैल-दुर्ग तथा राजमहल का खंडहर है। इसके चारो ओर घने बाग, जलाशय तथा अन्य भवन हैं। यह एक प्रसिद्ध पर्यटन स्थल है। यह अपने प्राचीन चित्रकला (पेंटिंग) के लिये भी प्रख्यात है जो भारत की अजन्ता की गुफाओं की याद दिलाते हैं। यह श्रीलंका के सात विश्व धरोहल स्थलों में से एक है। यूनेस्को ने इसे 'विश्व का आठवाँ आश्चर्य' घोषित किया है। 

