दि पार्क, चेन्नई

भारत के पांच सितारा विलासिता वाले होटलों में से दि पार्क चेन्नई प्रमुख है जो की अन्ना सलाई, चेन्नई में स्थित है। यह होटल जो की एपीजे सुरेन्द्र ग्रुप का एक हिस्सा है, १५ मई २००२ को खोला गया था। इस होटल के लिए लगभग १,००० मिलियन रुपयों का संग्रह किया गया था। होटल के एक रेस्टुरेंट को अपने विशिष्ट मेनू एवं व्यय के चलते फोर्ब्स पत्रिका द्वारा भारत के दस सबसे महंगे रेस्टुरेंटस की श्रेणी में भी शामिल किया गया था।

वह स्थान जहाँ पर आज यह होटल है कभी जेमिनी स्टूडियो हुआ करता था जो की अपने समय का बहुत ही अधिक श्रेष्ठ एवं सफल स्टूडियो था। जेमिनी स्टूडियो को दो अन्य स्टूडियो के विलयन से बनाया गया था जिनमें से एक स्टूडियो अग्नि दुर्घटना के कारण बहुत ही बुरी तरह से क्षति ग्रस्त हो गया था। १९४० के लगभग में यह स्टूडियो अपनी ऐतिहासिक फिल्मों के देने के चलते पूरे प्रदेश के अग्र गण्य स्थलों में से एक हो गया। २१ वीं शताब्दी के शुरुआती दौर में ही कोलकाता के पार्क होटल्स ग्रुप ने इसकी तीन सितारा प्रॉपर्टी को खरीद लिया तथा उसे एक पांच सितारा विलासिता होटल में तब्दील करके १५ मई २००२ को अतिथियों के लिए खोल दिया। मई २००२ में ही अन्य ब्लॉक्स की नीलामी की तैयारी इंडियन बैंक द्वारा की गयी जिसकी रिज़र्व कीमत ९३० मिलियन रूपए रखी गयी।

२०१० में होटल की एक क़ानूनी लड़ाई, ओपन स्पेस रिजर्वेशन भूमि के लिए, कारपोरेशन ऑफ़ चेन्नई के साथ हुई जिस पर की होटल की दीवाल का ढांचा फव्वारों के साथ बना हुआ था।

इस कला संदर्भित बुटीक हाल में कुल २१४ कक्ष हैं जिसमें की १२७ डीलक्स कमरे, ३१ लक्ज़री कमरे हैं; ४१ निवासीय कमरे, ६ स्टूडियो कक्ष, ५ डीलक्स कक्ष, ३ प्रीमियर कक्ष तथा एक प्रेसिडेन्सिअल कक्ष है। होटल अपने अतिथियों को खाने पीने की विशेष सेवाएं प्रदान करता है जिसमे से थाई खाना पसंद करने वाले अतिथियों के लिए लोटस नाम का रेस्टुरेंट भी है। इसके अलावा सिक्स ओ वन नामक बार, पास्ता चोको बार, तथा आठवें माले पर स्थित एक्वा रेस्टुरेंट भी शामिल है। शहर के लेदर व्यवसाय को याद करते हुए होटल में दि लेदर बार नाम से भी एक बार है। खरीदारी के शौक़ीन अतिथियों को भी निराश होनें की जरूरत नहीं है क्यूंकि होटल में ही उनकी शौपिंग आदि जरूरतों की पूर्ति के लिए एक शौपिंग आर्केड का निर्माण किया गया है जहाँ श्रेष्ठ ब्रांडो की चीजें विक्रय के लिए उपलब्ध करायी गयी हैं।

२००६ में फोर्ब्स नें "अट्रूइयम", जो की पार्क होटल चेन्नई में है, को इसके इटालियन शेफ अंटोनियो कर्लुसियो द्वारा डिजाईन किये गए मेनू के साथ, भारत के दस सबसे अधिक महंगे रेस्टुरेंटस की श्रेणी में रखा। यह रेस्टुरेंट अपने अतिथियों के लिए पर्सनलाइज्ड सेवाएं प्रदान करता है।

चेन्नई की सबसे लम्बी इमारतें
