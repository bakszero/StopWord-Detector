आगरा फ़ोर्ट रेलवे स्टेशन

आगरा फ़ोर्ट रेलवे स्टेशन आगरा शहर के रावतपरा मे आगरा फ़ोर्ट के निकट स्थित है. यह भारत वर्ष के उन स्टेशन मे से एक था जहाँ ब्रॉड गेज और नॅरो गेज दोनो तरह की लाइन थी. जयपुर को जाने वाली नॅरो गेज के ब्रॉड गेज मे कंवर्ट होने के बाद यहाँ सिर्फ़ ब्रॉड गेज ही है. यह रेलवे स्टेशन उत्तर-मध्य रेलवे (नॉर्थ सेंट्रल रेलवेस) ज़ोन मे आता है.

यह स्टेशन आगरा शहर के कई स्टेशन मे से एक है और यहाँ ताज महल और आगरा फ़ोर्ट जैसे दर्शनीय स्थलों को देखने के लिए प्रति दिन हज़ारों पर्यटक आते हैं अकेले ताज महल को देखने के लिए हर साल २४ लाख से अधिक सैलानी आते हैं जिनमे से करीब १०% विदेशी सैलानी होते हैं. 

१००० मिली मीटर (३ फीट और ३.३३ इंच) की चौड़ाई वाली मीटर गेज लाइन जो देल्ही से बन्दिकुई और बन्दिकुई से आगरा के बीच थी, की शुरुआत १८७४ में राजपूताना स्टेट रेलवे के तहत हुई. २००५ मे आगरा-जयपुर लाइन को १७०० मिलीं मीटर (५ फीट और ६ इंच) चौड़ी ब्रॉड गेज मे बदल दिया गया. 

आगरा फ़ोर्ट मे बने के देल्ही गेट और शहर के जामा मस्जिद के बीच एक विशलकाय अष्टकोण त्रिपोलिया चौक था जिसे आगरा फ़ोर्ट रेलवे स्टेशन के निर्माण के लिए ध्वस्त कर दिया गया. यह आगरा शहरका पहला और देश के सबसे पुराने रेलवे स्टेशन मे से एक है. 

समुद्र तल से १६९ मीटर की उँचाई पर बने मे कुल ६ प्लॅटफॉर्म हैं. यहाँ से करीब ८ ट्रेन खुलती है और ५३ अन्य ट्रेन यहाँ से गुजरती हैं इस स्टेशन का आई. आर. सी. टी. सी. कोड ए.एफ है. 

फरीदाबाद- आगरा- मथुरा लाइन का विद्युतीकरण १९८२-८५ मे हुआ और टुंडला-यमुना ब्रिज १९८८-८९ मे और आगरा का यमुना ब्रिज १९९०-९१ मे विद्युतीकृत हुए। 

आगरा के प्रसिद्ध ताज महल से करीब ४ किलो मीटर की दूरी पर बने इस स्टेशन पर प्रति दिन करीब ८७,००० यात्री आते है. 

आगरा फ़ोर्ट रेलवे स्टेशन पर टेलिफोन बूत, वेटिंग रूम, रिटाइरिंग रूम, रेफ्रेशमेंट रूम्स, वॉटर कूलर्स और बुक स्टॉल जैसी सुविधाएँ उपलब्ध हैं। 
यहा से सभी स्थानीय स्थलों के लिए टॅक्सी, ऑटो रिक्सा और साइकल-रिक्सा जैसे यातायात साधन उपलब्ध हैं. यहाँ से तक महल ३.८ किलो मीटर, आगरा फ़ोर्ट ०.९ किलो मीटर, सिकन्दरा १०.४किलो मीटर, फतेहपुर सीकरी ३८ किलो मीटर और आगरा एरपोर्ट ३.८ किलो मीटर की दूरी पर हैं। 

