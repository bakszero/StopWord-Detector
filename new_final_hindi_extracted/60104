होटल सवेरा

होटल सवेरा एक 11 मंजिला चार सितारा होटल हैं यह दक्षिण भारत के प्रमुख नगरों में से एक चेन्नई के मायलापुर में स्थित है। इस होटल की दो अन्य इकाई है, जो हैदराबाद में वालनट के नाम से एवं बंगलौर में लोटस पार्क के नाम से हैं।

इस होटल की शुरुआत 1965 में एक साझेदारी फर्म के तौर पर की गयी थी जब उसके प्रवर्तकों, ए वेंकटाकृष्णा रेड्डी, एम रामाराघव रेड्डी और ए श्यामसुन्दर रेड्डी, जिन्हे पहले से ही रियल एस्टेट और होटल व्यवसाय में काफी अनुभव था। उन्होंने दूरदर्शिता दिखते हुए 5000 वर्ग मीटरकी एक भूमि अधिग्रहीत की जो मायलापुर में था यह शहर के एक प्रमुख इलाके में से था। इसमें उन्होंने २० कमरों वाला एक होटल और एक रेस्तरां निर्माण लिया। 1969 में,इसके प्रमोटरों ने अपने बढ़ते व्यापार की जरूरतों को पूरा करने के लिए 'सवेरा होटल प्राइवेट लिमिटेड' के नाम से एक कंपनी की स्थापना की। 1972 में, जब कंपनी ने अपना परिचालन शुरू किया तब इसमें और 125 कमरे जोड़े गए एवं और मूल 20 कमरों को होटल कार्यालय और सम्मेलन कक्ष के निर्माण के लिए परिवर्तित किया गया। इसमें होटल इंडस्ट्री की एक प्रमुख आकर्षण स्विमिंग पूल का भी पहले से ही निर्माण किया गया था। यह विचार उन दिनों होटल उद्योग में आम न था। 1975 में, इस होटल में मीनार रेस्तरां खोला गया था, जो मुगलई खाने के लिए प्रसिद्ध था।

1985 तक कंपनी और साझेदारी फर्म ने साथ साथ काम किया लेकिन इसी वर्ष साझेदारी को भंग कर दिया गया और सवेरा एंटरप्राइजेज लिमिटेड ने भागीदारी फर्म की सभी परिसंपत्तियों का अधिग्रहण कर लिया। 2007 में, सवेरा होटल्स लिमिटेड ने अपना नाम परिवर्तित कर सवेरा इंडस्ट्रीज लिमिटेड रख लिया। 

इस होटल में सात खाद्य और पेय पदार्थ के स्थान है। जिनमे सबसे प्रमुख मल्टी -कुइसिन रेस्टोरेंट पियानो है। एक दक्षिण भारतीय रेस्तरां मालगुडी, करी टाउन, बे 146, बम्बू बार ब्रेव् रूम और एक केक की दुकान है। जिसका नाम बेकर'स बास्केट हैं। इन सभी रेस्टोरेंट्स में विश्वस्तरीय खाना मिलता हैं एवं इनके अपने नियमित एवं वफ़ादार ग्राहक है। ये रेस्टोरेंट्स इसकी लोकप्रियता को और बढ़ावा देते हैं। इस होटल 10 मंत्रणा कक्ष (बैठक स्थान) है।

होटल की एक कॉर्पोरेट सामाजिक जिम्मेदारी वाली भी एक इकाई है जिसका नाम सवेरा होटल अकादमी है। यह छात्रों को आतिथ्य उद्योग में कैरियर बनाने की दिशा मार्गदर्शन करता है।

३१ दिसंबर २००७ को नए साल की पूर्व संध्या के लिए स्विमिंग पूल के ऊपर बनाया गए एक अस्थायी डांस फ्लोर ढह गया एवं इस घटना में तीन व्यक्तियों की मौत हो गई और दो घायल हो गए।
