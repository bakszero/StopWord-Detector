अंशी राष्ट्रीय उद्यान

अंशी राष्ट्रीय उद्यान (कन्नड़: ಅಣಶಿ ರಾಷ್ಟ್ರೀಯ ಉದ್ಯಾನ) भारत में कर्नाटक के उत्तर कन्नड़ ज़िले में गोवा राज्य की सीमा पर स्थित है। अन्य विशिष्ट पशुवर्ग के अलावा यह पार्क बंगाल बाघ, काले तेंदुए और भारतीय हाथियों का निवास स्थान है।
यह उल्लेखनीय है कि अंशी राष्ट्रीय उद्यान और डांडेली वन्यजीव अभयारण्य को साथ में प्रोजेक्ट टाइगर के अंतर्गत टाइगर रिजर्व का दर्जा प्रदान किया गया और ८१४.८८४ वर्ग किलोमीटर वाले इस इलाके को सन् २००८ में डांडेली-अंशी टाइगर रिज़र्व के रूप में घोषित किया गया। ३४० वर्ग कि॰मी॰ (१३० वर्ग मील) वाला अंशी राष्ट्रीय उद्यान डांडेली वन्यजीव अभयारण्य के साथ लगा हुआ है और गोवा और महाराष्ट्र राज्यों में छः संलग्न संरक्षित क्षेत्रों के साथ, यह लगभग २२०० से अधिक वर्ग कि॰मी॰ (८५० वर्ग मील) का एक निर्बाध संरक्षित वन क्षेत्र है।
