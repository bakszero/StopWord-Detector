टेलर-बर्टन हीरा

टेलर-बर्टन हीरा, जो विश्व के सबसे बड़े हीरो में से एक है, सन १९६६ में प्रीमियर खादान, दक्षिण अफ़्रीका में पाया गया था और मूल खुदरे पत्थर का भार २४०.८० कैरट था। यह प्रसिद्ध हीरा, हैरी विन्स्टन द्वारा खरीदा गया और उसने इस हीरे के दो टुकड़े करवाए, जिसमें से बड़े भाग का भार १६२ कैरट था और जो अन्ततः पियर आकार के ६९.४२ कैरट हीरे के रूप में तराशा गया। बाद में १०,५०,००० डॉलर में इसकी नीलामी की गई और इसका नाम "कार्टियर" रखा गया।

फिर हीरे को रिचर्ड बर्टन ने एलिजाबेथ टेलर के लिए भेंट स्वरूप खरीदा और इसका पुनः नामकरण "टेलर-बर्टन" के रूप में किया गया। १९७८ में रिचर्ड बर्टन से तलाक होने के बाद एलिजाबेथ टेलर ने बोत्स्वाना में एक अस्पताल के लिए कोष जुटाने के लिए इस हीरे को खरीद के लिए रख दिया।

इस हीरे के वर्तमान स्वामी रॉबर्ट मोउआवद हैं, जो मोउआवद समूह के अध्यक्ष हैं।

