सिविल विमानक्षेत्र हारनी

वडोदरा विमानक्षेत्र या सिविल विमानक्षेत्र हारनी गुजरात के बड़ौदा शहर के केन्द्र से उत्तर-पूर्व दिशा में स्थित एक नागर विमानक्षेत्र है। यह बड़ौदा के उपनगर हारनी में स्थित है। 

अब तक अन्तर्देशीय रहा बड़ौदा विमानक्षेत्र वर्तमान में निर्माणाधीन टर्मिनल के पूर्ण होकर प्रचालन में आते ही अन्तर्राष्ट्रीय विमानक्षेत्र बन जायेगा। अभी यहां का अन्तर्देशीय टर्मिनल अपनी छत पर बने गुम्बदों एवं अपनी मिश्रित गुजराती एवं वास्त शैलियों के कारण अन्य विमानक्षेत्र भवनों से भिन्न है। यह टर्मिनल अभी छोटा है एवं बड़ी संख्या में यात्री मात्रा वहन नहीं कर पाता है। 

टर्मिनल की क्षमता वृद्धि करने एवं इसे अन्तर्राष्ट्रीय विमानक्षेत्र बनाने हेतु यहां एक नया एकीकृत टर्मिनल भवन निर्माण करने का निर्णय लिया गया था। नये टर्मिनल भवन के लिये अभिकल्पना करने हेतु एक अन्तर्राष्ट्रीय वास्तु अभिकल्पना प्रतियोगिता आयोजित की गयी थी। परिणामस्वरूप संयुक्त राज्य आधारित भारत के एक कन्सॉर्टियम जेन्स्लर, फ़्रेडरिक श्वार्ट्ज़ आर्किटेक्ट्स एण्ड क्रियेटिव ग्रुप द्वारा यह प्रतियोगिता जीती गयी एवं नये टर्मिनल भवन के रूपांकन का ठेका मिला।

