राम के नाम

राम के नाम (अंग्रेजी:" In the Name of God") भारतीय फिल्मकार आनंद पटवर्धन द्वारा 1992 में निर्मित वृत्तचित्र है। फिल्म का विषय हिंदू-राष्ट्रवादी विश्व हिन्दू परिषद का अयोध्या में बाबरी मस्जिद की साइट पर राम मंदिर का निर्माण करने के लिए अभियान और इस से शुरू हूई सांप्रदायिक हिंसा है। राम के नाम जारी की जाने के दो महीनों के बाद,विहिप कार्यकर्ताओं ने 1992 में बाबरी मस्जिद को ध्वस्त कर दिया और आगे हिंसा को बढावा दिया है। फिल्म ने पटवर्धन को व्यापक मान्यता अर्जित की, और कई राष्ट्रीय और अंतरराष्ट्रीय पुरस्कार प्राप्त किये।

1526 में भारतीय उपमहाद्वीप पर मुगल आक्रमण के बाद, सम्राट बाबर के एक जरनैल, मीर बाक़ी ने अयोध्या में एक मस्जिद का निर्माण करवाइया जिस का नाम उसने बाबर पर रखा. हिंदू पौराणिक कथाओं में अयोध्या भगवान राम का जन्मस्थान है। कुछ लोगों का कहना है मस्जिद के लिए इस्तेमाल किये गये स्थान पर पहले एक राम मन्दिर था। 1949 तक यह स्थान हिन्दू और मुस्लिम, दोनों विश्वासों के लोगों द्वारा धार्मिक उद्देश्यों के लिए इस्तेमाल होता रहा। उस वर्ष में राम की मूर्तियों चुपके मस्जिद के अंदर रखवा दी गई। हंगामे शुरू हो गये, और कई सिविल सूट दायर किये गये। इसे विवादग्रस्त साइट घोषित किया गया, और मस्जिद के फाटक को बंद कर दिया गया। 

