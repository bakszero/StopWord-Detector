गूगल ट्रान्सलेटर टूलकिट

गूगल अनुवादक यंत्रावली (Google Translator Toolkit) एक वेब अप्लिकेशन है जो अनुवादकों की सहायता के लिये डिजाइन किया गया है। यह पहले अनुवाद स्मृति द्वारा अनुवाद करने की कोशिश कर्ता है और जिन शब्दों/वाक्यांशों की अनुवाद-स्मृति नहीं मिलती, उनका अनुवाद वह गूगल ट्रान्सलेट की सहायता से पूरा करता है। गूगल अनुवादक यंत्रावली की सहायता से अनुवादक अपने कार्य को व्यस्थित कर सकते हैं और साझा किये गये अनुवादों, शब्दावलियों तथा अनुवाद स्मृतियों का उपयोग कर सकते हैं। इसकी सहायता से एम एस वर्ड के डॉक्युमेन्ट, ओपेन डॉक्युमेन्ट, रिच टेक्स्ट फॉर्मट के डॉक्युमेन्ट, एचटॉएमएल, टेक्ट तथा विकिपीडिया के लेख अनूदित किये जा सकते हैं। 

