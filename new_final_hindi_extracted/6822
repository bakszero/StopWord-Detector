57वे फ़िल्मफ़ेयर पुरस्कार

57वे फ़िल्मफ़ेयर पुरस्कार २९ जनवरी २०१० को फ़िल्म सिटी, मुंबई में २०११ में बनी हिन्दी फ़िल्म-सृष्टी की फ़िल्मों को सम्मानित करने के लिए आयोजित किए गए थे। समारोह की मेज़बानी शाहरुख खान और रणबीर कपूर ने साथ मिलकर की।

पुरस्कार के नामांकनों की घोषणा ११ जनवरी २०१२ को की गई थी। "ज़िंदगी न मिलेगी दोबारा" को सर्वाधिक १३ नामांकन प्राप्त हुए। इसके पीछे "रॉकस्टार" को नौ और "देली बेली" को सात नामांकन प्राप्त हुए. "ज़िंदगी न मिलेगी दोबारा" ने सात श्रेणियों में बाज़ी मारी और सर्वाधिक पुरस्कार जितने वाली २०११ की फ़िल्म बन गई। इस समारोह का प्रसारण १९ फ़रवरी २०१२ को जनता के सामने टेलिविज़न पर प्रसारित किया गया।

रणबीर कपूर को "रॉकस्टार" में जनार्धन/जोर्डन की भूमिका के लिए अपना पहला सर्वश्रेष्ठ अभिनेता का पुरस्कार व दूसरा सर्वश्रेष्ठ अभिनेता (क्रिटिक्स) पुरस्कार प्राप्त हुआ। विद्या बालन को "द डर्टी पिक्चर" में सिल्क/रेशमा की भूमिका के लिए अपना पांचवा फ़िल्मफ़ेयर व दूसरा सर्वश्रेष्ठ अभिनेत्री का पुरस्कार प्राप्त हुआ।
