अश्शूर

अश्शूर प्राचीन मेसोपोटामिया में नव असीरियाई साम्राज्य की राजधानी थी। इस शहर के अवशेष इराक़ में दजला नदी के उपरी हिस्से में स्थित हैं। यह बीसवी सदी ईसापूर्व से लेकर सातवीं सदी ईसापूर्व तक अस्तित्व में था। इसके बाद फ़ारस के हख़ामनी वंश के शासकों के अधीन आ गया। यह शहर लगभग २६००-२५०० ईपू से १४०० ईसवी तक हराभरा व समृद्ध रहा। लेकिन जब तैमूरलंग ने अपने ही लोगों का नरसंहार शुरू करवा दिया तब से इस शहर का अस्तित्व खत्म होता रहा।

अश्शूर इस शहर के प्रमुख देवता का भी नाम था। वह असीरिया में सबसे प्रमुख व शक्तिशाली देवता और असीरियाई साम्राज्य के संरक्षक माने जाते थे।
वर्तमान में इस जगह को यूनेस्को विश्व धरोहर माना जाता है। २००३ में खाड़ी युद्ध शुरु होने के बाद इस जगह को खतरे में पडे विश्व धरोहरों में गिना जाने लगा।

अश्शूर का पुरातात्विक सर्वेक्षण जर्मनी के पुरातत्वविदों ने १८९८ में शुरू किया। फ्रेडरिक डेलिज़्च के नेतृत्व में १९९० में खुदाई शुरू हुई व १९०३ से १९१३ के बीच तक पहले रॉबर्ट कोल्डवे और बाद में वाल्टर आँद्रे के नेतृत्व में जर्मन ओरिएंटल सोसाइटी की एक टीम द्वारा जारी रही। यहाँ १६०० से ज्यादा स्फानलिपी ("cuneiform") में लिखे मिट्टी के बर्तन मिले। ज्यादातर वस्तुओं को बर्लिन के पर्गमौन संग्रहालय ले जाया गया।

१९९० में म्युनिख विश्वविद्दालय के लिए बी हरौदा और बवेरियाई संस्कृति मंत्रालय द्वारा भी यहाँ खुदाई कराई गयी। इसी काल में १९८८-८९ में यहाँ जर्मन रिसर्च फाउँडेशन के आर. डिट्टमैन ने भी काम किया। 

असीरिया की सबसे बड़ी देन उसकी शासन प्रणाली मानी जाती है। असुर देवता राज्य का स्वामी माना जाता था तथा राजा उसके प्रतिनिधि के रूप में शासन करता था लेकिन असीरिया सभ्यता के लोगो ने भवन निर्माण कला तथा चित्रकला भे काभी उन्नति की और नींव में पकी ईंटो का तथा दीवारो में धूप सुखाई गई ईँटो का प्रयोग किया जाता था।
