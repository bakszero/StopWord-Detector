लयबद्ध तैराकी

लयबद्ध तैराकी, तैराकी का एक संकर रूप है जिसमें तैराकों (चाहें वो एकल, युगल, तिकड़ी, या एक दल के रूप में भाग ले रहें हों) को संगीत की लय पर पानी में अपना तैराकी प्रदर्शन करना पड़ता है, जिसमें नृत्य और जिमनास्टिक शामिल रहते हैं। लयबद्ध तैराकी के लिए उन्नत तैराकी कौशल की आवश्यकता होती है, जिसके लिए तैराक में मजबूती, सहनशक्ति, लचीलापन, गरिमा, कलात्मकता और सटीक समय को भांपने का गुण होने के साथ साथ अपनी सांस पर नियंत्रण होना भी नितांत आवश्यक है, क्योंकि जब तैराक पानी में उल्टे होकर प्रदर्शन दे रहे होते हैं उन्हें सांस रोकनी पड़ती है।
