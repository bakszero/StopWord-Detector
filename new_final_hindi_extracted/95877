माइक्रोब हंटरस्

माइक्रोब हंटरस् पॉल डी क्रुइफ के द्वारा १९२६ में लिखी पुस्तक है।

लगभग साढ़े तीन सौ साल पहले, एंटोनियो फिलिप्स् लीवेनहोक (Antonie Phillips Van Leeuwenhoek) ने माइक्रोस्कोप को बेहतर बनाया। उसने माइक्रोस्कोप के द्वारा, पानी की बूंदो में, सबसे पहले, मानव जाति के सबसे बड़े दुश्मन, यानि कि जीवाणुवों (microbes) को देखा। उन्होंने, इन पर, काम किया। इसलिये लीवेनहोक को अणु जीव विज्ञान का पिता (Father of Microbiology) कहा जाता है।

लीवेनहोक के बाद, इस दिशा में अनेक वैज्ञानिकों और डाक्टरों ने काम किया। जिस समय यह पुस्तक लिखी गयी थी उस समय तक इसमें प्रमुख थे: रॉबर्ट कॉक (Robert Koch), लूई पास्चर (Pasteur), रोनाल्ड रॉस (Ronald Ross), जोवान्नी बत्तिस्ता ग्रास्सी (Giovanni Batiste Grassi), वाटर रीड (Water Reed)। इन लोगों ने इस विषय को आगे बढ़ाया।

माइक्रोब हंटरस् पुस्तक में, इस विषय के इतिहास को, इन वैज्ञानिकों और डाक्टरों की जीवनी के द्वारा बताया गया है। इस पुस्तक में इन लोगों के साथ जुड़ी घटनाओं का वर्णन है। पुस्तक का यह अंदाज, इसे निराला बनाता है। इस पुस्तक के बाद के संस्करणों में, अन्य लोगों के नाम भी जोड़े गये हैं।

इस पुस्तक में घटनाओं को लिखते समय उन घटनाओं का भी उल्लेख है जो यह दर्शाती हैं कि यह लोग भी साधरण व्यक्तियों जैसा व्यवहार करते थे। इस संबन्ध में कुछ बातें रॉस और ग्रास्सी के बीच की हैं।

रॉस का जन्म अलमोड़ा भारत में हुआ था। वे बाद में भारतीय चिकित्सा सेवा में कार्यरत रहे। ग्रास्सी इटालियन थे। इन दोनों ने, इस बात का पता लगाया कि मलेरिया, किस तरह से मच्छरों के द्वारा फैलता है।

रॉस ने यह काम कलकत्ता में चिड़ियों को मच्छरों से कटवा कर पता किया। ग्रास्सी ने व्यक्तियों पर मलेरिया फैलने की बात का पता लगाया। उसका काम किसी भी तरह से रॉस से काम कम नहीं था फिर भी इस कार्य के लिये १९०२ में, रॉस को ही शरीरक्रिया विज्ञान या चिकित्सा शास्त्र (Physiology or Medicine) के लिये नोबल पुरूस्कार मिला, ग्रास्सी को नहीं। वास्तव में इस पुरुस्कार में उसका नाम भी होना चाहिये था।

मलेरिया कैसे फैलता है - इस बात को पता करने का श्रेय किसको मिलना चाहिये। इसके लिये क्या नोबल पुरुस्कार सही मिला - इस बारे में दोनो के बीच विवाद चला। इस पुस्तक में, इसका भी जिक्र है।

इस पुस्तक में इस विवाद के लिये लिखा है कि क्या अच्छा होता कि यह लोग विवाद करने के बजाय कहते, 'The facts of Science are greater than the little men who find those facts!' And then have gone on searching and saving. विज्ञान के तथ्य उन लोगों से कहीं बड़े जो उसे ढूढ़ते हैं। और क्या अच्छा होता कि यह सोच कर, वे विज्ञान के तथ्यों कर खोज में लग जाते।

यह पुस्तक बेहद रोचक तरीके से लिखी गयी है। इसका अपना धारा प्रवाह है। यह एकदम आसान है, पढ़ने योग्य है, प्रेरणामय है। इसने अनगिनत लोगों को इस दिशा में कार्य करने के लिये प्रेरित किया। इसलिये इस पुस्तक का १८ भाषाओं में अनुवाद किया गया है।
माइक्रोब हंटरस् - जीवाणु के शिकारी
