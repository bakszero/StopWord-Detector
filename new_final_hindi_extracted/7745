गुइलिन

गुइलिन () जनवादी गणराज्य चीन के दक्षिण में स्थित गुआंगशी प्रांत के पूर्वोत्तरी भाग में ली नदी के पश्चिमी किनारे पर स्थित एक विभाग का दर्जा रखने वाले शहर का नाम है। चीनी भाषा में इस शहर के नाम का मतलब 'सिलंग के वन' है क्योंकि इस नगर में बहुत से सिलंग के बेहद ख़ुशबूदार फूलों वाले वृक्ष पाए जाते हैं। 

यह नगर हमेशा से अपने सौन्दर्य के लिए प्रसिद्ध रहा है। सन् २०१० में इसकी आबादी १३.४ लाख अनुमानित की गई थी और यहाँ हान, झुआंग, याओ, हुई, मियाओ और दोंग जाति के समुदाय रहते हैं। यहाँ गर्म और नम गर्मियाँ होती हैं और जुलाई-अगस्त में औसत अधिकतम तापमान ३३ सेंटीग्रेड है। सर्दियाँ ज़्यादा कड़क नहीं होती और जनवरी में औसत न्यूनतम तापमान ५ सेंटीग्रेड है। यहाँ आमतौर पर बर्फ़ नहीं पड़ती लेकिन कभी-कभार गिर भी जाती है।

गुइलिन अपने खानपान के लिए भी जाना जाता है। यहाँ के तीन व्यंजन 'गुइलिन के तीन ख़ज़ाने' कहलाते हैं -

यहाँ चावल के एक विशेष नूडल्ज़ भी बनते हैं जिन्हें घोड़े के मांस के साथ बनाया जाता है। कहा जाता है कि चिन राजवंश के ज़माने में जब उनकी फ़ौजों ने इस इलाक़े पर क़ब्ज़ा जमाया तो उनके सैनिक यहाँ का स्थानीय खाना पचा नहीं पाए और उनके पेट ख़राब रहने लगे। उस समय यहाँ इन चावल के नूडलों का आविष्कार किया गया। पर्यटक अक्सर इन्हें खाते हैं और यह बिना अश्व-मांस के भी मिल सकते हैं। यहाँ एक ज़ोंगज़ी () नामक व्यंजन भी मिलता है जो अच्छे पके चावलों और मूंग को एक साथ पिचका के केले के पत्तों में लपेटकर बनाया जाता है।

