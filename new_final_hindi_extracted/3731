मल्लयुद्ध

मल्लयुद्ध भारत का एक पारम्परिक युद्धकला है। भारत के अतिरिक्त यह पाकिस्तान, बांग्लादेश तथा श्रीलंका में भी प्रचलित थी। यह दक्षिणपूर्वी एशियाई कुश्ती की शैलियों जैसे नाबन से निकट संबंधी है।

मल्लयुद्ध चार प्रकारों में विभाजित है जिनमें से प्रत्येक एक हिन्दू देवता या पौराणिक योद्धा के नाम पर है:- "हनुमन्ती" तकनीकी श्रेष्ठता पर केन्द्रित है, "जाम्बुवन्ती" प्रतिद्वन्दी को आत्मसर्मपण के लिये मजबूर करने हेतु लॉक्स तथा होल्डस का प्रयोग करती है, "जरासन्धी" अंगों तथा जोड़ों को तोड़ने पर केन्द्रित है जबकि "भीमसेनी" विशुद्ध रूप से ताकत पर केन्द्रित है।



