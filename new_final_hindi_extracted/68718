विशाल झीलें

विशाल झीलें उत्तर अमेरिका में कनाडा-संराअमेरिका की सीमा पर स्थित पाँच झीलों का समूह है। सुपीरियर, मिशिगन, ह्यूरॉन, ईरी व ओण्टारियो झीलों का यह समूह, विश्व का, क्षेत्रफल एवं घनफल में, ताजे पानी का सबसे विशाल समूह है। इनका कुल क्षेत्रफल २,०८,६१० वर्ग कि॰मी॰ एवं घनफल २२,५६० घन कि॰मी॰ है। विश्व का २२ प्रतिशत ताज़ा पानी इन झीलों में पाया जाता है।

विशाल झीलों में विश्व का कुल २२% ताज़ा पानी है: २२,८१० किमी या २.३×१० लीटर। इतना आयतन संराअमेरिका के ४८ संसक्त राज्यों को समान रूप से ९.५ फीट पानी में डुबाने के लिए पर्याप्त है। तथापि, इस आयतन का केवल २% ही प्रतिवर्ष प्रतिस्थापित होता है, जिसके कारण हाल के वर्षों में मानव उपयोग के चलते जल-स्तर में गिरावट आई है। यद्यपि इन झीलों में विश्व के ताज़े जल का बहुत बड़ा प्रतिशत है, लेकिन फिर भी ये झीलें उत्तर अमेरिका के पीने योग्य जल का एक बहुत छोटा भाग ही उपलब्ध कराती हैं (मोटे तौर पर ४.२%)।
