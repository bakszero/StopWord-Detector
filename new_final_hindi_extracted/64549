2016 तुर्की शासन परिवर्तन का प्रयास

16 जुलाई 2016 को तुर्की में सेना ने 2016 तुर्की तख्तापलट की कोशिश की जिसमें करीब 250 लोग मारे गए और 1440 लोग घायल हो गए। 2839 साजिश कर्ताओं को हिरासत में लिया गया।एयरपोर्ट सहित कई महत्वपूर्ण जगहों पर विद्रोही सेना द्वारा कब्जा कर लिया गया और सेना ने दावा किया कि उसने देश की सत्ता पर कब्जा कर लिया है। हालांकि प्रधानमंत्री बिनअली यिलदरिम ने कहा कि सैन्य तख्तातलट की कोशिश नाकाम कर दी गई है। इस हिंसा में सैकड़ों की जान चली गई।

हमले के समय एर्दोगन ने तख्तापलट के प्रयास की निंदा करते हुए कहा कि जिस राष्ट्रपति को 52 प्रतिशत लोग सत्ता में लेकर आए, वही इन चार्ज है। जिस सरकार को लोगों सत्ता में लेकर आए, वही इन चार्ज है। जब तक हम अपना सब कुछ दाव पर लगाकर उनके खिलाफ खड़े हैं, तब तक वह कामयाब नहीं हो सकते।'
हमले के बाद तुर्की के राष्ट्रपति एर्दोगन ने कहा कि हम जल्द हवाई सेवा शुरू कर देंगे। अंकारा में कुछ मुश्किलें हैं लेकिन हम जल्द ही एयरपोर्ट से सेवा शुरू कर देंगे। मैं सभी नागरिकों का धन्यवाद करता हूं, मैं उनके साथ हूं।

