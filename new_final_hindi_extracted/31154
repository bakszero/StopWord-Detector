दीपक मिश्र

दीपक मिश्र (जन्म 3 अक्टूबर 1953) एक भारतीय न्यायाधीश तथा वर्तमान भारत का उच्चतम न्यायालय में न्यायाधीश है। वे 27 अगस्त, 2017 को वर्तमान मुख्य न्यायाधीश जे एस खेहर के सेवानिवृत्ति के बाद भारत के 45वें मुख्य न्यायाधीश होंगे। वे 28 अगस्त को वे शपथ ग्रहण करेंगे। उनका कार्यकाल 28 अगस्त, 2017 से 2 अक्टूबर, 2018 तक रहेगा। पूर्व मे वे पटना उच्च न्यायालय के मुख्य न्यायधीश रह चुके हैं, जिन्हें 24 दिसम्बर 2009 को बिहार के तत्कालीन राज्यपाल देवानंद कुंवर ने पद और गोपनीयता की शपथ दिलायी थी।

तीन अक्टूबर 1953 को जन्मे मिश्र ने 1977 में उड़ीसा उच्च न्यायालय में एक अधिवक्ता के तौर पर अपना कैरियर शुरू किया था और वर्ष 1996 में उड़ीसा उच्च न्यायालय में न्यायधीश बने थे। उनका स्थानांतरण मार्च 1997 में मध्यप्रदेश उच्च न्यायालय में कर दिया गया था और पटना उच्च न्यायालय के मुख्य न्यायधीश के पद पर प्रोन्नति पाने के पूर्व वे वहीं पदस्थापित थे।
