चिलियन पर्वत शृंखला

चिलियन पर्वत शृंखला () या नान शान () कुनलुन पर्वत शृंखला की एक उत्तरी शाखा है जो जनवादी गणराज्य चीन की वर्तमान चिंगहई और गांसू प्रान्तों के बीच की सरहद पर स्थित है। यह तिब्बत के पठार की उत्तरी सीमा भी है। यह दुनहुआंग शहर के दक्षिण से शुरू होकर ८०० किमी दक्षिण-पूर्व को चलती है जहां यह हेशी गलियारे की दक्षिणी सरहद भी बनती हैं।

गांसू का सबसे ऊँचा पहाड़, ५,५४७ मीटर लम्बा 'चिलियन शान', इसी शृंखला में है। इस से भी दो ऊँचें पहाड़ - ५,८०८ मीटर ऊँचा कंगज़ेग्याई () और ५,७५९ मीटर ऊँचा चायदम शान () चिलियन की मुख्य शृंखला से हटकर ज़रा दक्षिण में हैं। शृंखला के पश्चिमी छोर पर अलतिन ताग़ () शृंखला आगे को निकलती है। चिलियन शृंखला का पूर्वी छोर चिंगहई झील से उत्तर में गुज़रता है और लान्झू शहर के पास दबन शान () और शिंगलोंग शान () नामक पर्वतों में ख़त्म होता है। चिलियन शान से बहुत से छोटे नदी-झरने निकलते हैं जो हेशी गलियारे के खेतों में फ़सलों के लिए अति-आवश्यक हैं।

चीनी इतिहास-ग्रन्थ महान इतिहासकार के अभिलेख के अनुसार दुनहुआंग और चिलियन पहाड़ों का इलाक़ा ही युएझ़ी लोगों की मातृभूमि थी। माना जाता है की इन्होने ही आगे चलकर भारत के कुषाण राजवंश की स्थापना की।

