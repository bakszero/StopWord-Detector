एबीसीडी

एबीसीडी एक हिन्दी भाषा में बनी भारतीय बॉलीवुड फिल्म है। यह 8 फरवरी 2013 को सिनेमा घरों में प्रदर्शित हुई।

यह कहानी एक नृत्य प्रतियोगिता पर आधारित है। जहाँगीर खान (के के मेनन), (जो डांस दिल से को किसी भी तरीके से जीतना चाहता है) के साथ अनबन होने के बाद विष्णु (प्रभु देवा), अपनी नौकरी छोड़ मुंबई से चेन्नई चले जाते हैं। वहाँ उसके दोस्त गोपी (गणेश आचार्य) उसे वापस मुंबई जाने की बात समझता है। इसके बाद विष्णु अपना स्वयं का एक नृत्य समूह बनाने का सोचता है, जो डांस दिल से नामक प्रतियोगिता जीत सके। उसे इसके लिए दो लोग मिलते हैं। पहला डी (धर्मेश यलंदे) और दूसरा रॉकी (सलमान यूसुफ खान) मिलते हैं। लेकिन केवल रॉकी ही उससे सीखने आता है और डी वहाँ से चले जाता है। इसके कुछ ही समय में चंदु (पुनीत पाठक) उसके समूह से जुड़ता है।

जब अंतिम पारी होती है तो जहाँगीर अपने समूह के लोगों को दूसरे समूह के द्वारा किए गए नृत्य को पहले ही करने बोलता है। जिससे दूसरे के पास कोई भी चारा न रहे और वह इस प्रतियोगिता से हट जाएँ। जब जहाँगीर के दल के नृत्यक उनके द्वारा बनाए गए नृत्य को करते हैं तो कुछ समय के लिए वह कुछ भी नहीं सोच पाते और बाद में गणेश चतुर्थी के समय के नृत्य को करते हैं और जीत जाते हैं। 

