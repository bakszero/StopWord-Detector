नोआमुंडी

नोआमुंडी झारखंड के पश्चिमी सिंहभूम जिला में स्थित है। प्रशासनिक इकाई के रूप में यह एक प्रखंड है . यह एक छोटा सा खनन शहर है जो उड़ीसा की सीमा से लगा हुआ है। यह जमशेदपुर से लगभग 125 किमी, एवं चाईबासा से 64 किमी की दूरी पर स्थित है। नजदीक के शहरों में बड़ा जामदा, खरसाँवा, गुआ एवं किरीबुरू शामिल हैं।

यहाँ के खानों का मुख्य उत्पाद लौह अयस्क है। यहाँ की खदानें टाटा स्टील द्वारा संचालित हैं और यहाँ के ज्यादातर निवासी इसी कंपनी के कर्मचारी हैं। हाल ही में अन्य निजी कंपनियां भी इस शहर और आसपास के क्षेत्रों में आई हैं। यहाँ की स्थानीय आदिवासी भाषा हो है। 

2001 के भारत की जनगणना के अनुसार, नोआमुंडी की जनसंख्या 16,228 थी जिसमें 52% पुरुष एवं 48% महिलाएँ हैं। नोआमुंडी की औसत साक्षरता दर 63% है जिसमें 73% पुरुष एवं 53% महिलाएँ साक्षर हैं। यहाँ की जनसंख्या का 14% 6 वर्ष की कम उम्र का है। 
