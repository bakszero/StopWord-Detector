नॉर्थ फ्रंट सिमेट्री

नॉर्थ फ्रंट सिमेट्री' () ब्रिटिश प्रवासी क्षेत्र जिब्राल्टर में स्थित एक कब्रिस्तान है। इसे जिब्राल्टर सिमेट्री () और गैरीसन सिमेट्री () के रूप में भी जाना जाता है। यह जिब्राल्टर में प्रयोग में लाया जाने वाला एकमात्र कब्रिस्तान है। यह कॉमनवेल्थ वॉर ग्रेव्स कमीशन (राष्ट्रमंडल युद्ध कब्र आयोग) का भी जिब्राल्टर में एकमात्र कब्रिस्तान है। दो राष्ट्रमंडल युद्ध कब्र आयोग स्मारक, जिब्राल्टर मेमोरियल और जिब्राल्टर क्रॉस ऑफ़ सैक्रिफ़ाइस, कब्रिस्तान के पास ही विंस्टन चर्चिल एवेन्यू और डेविल्स टॉवर रोड के जंक्शन पर मौजूद हैं।

नॉर्थ फ्रंट सिमेट्री औबेरियन प्रायद्वीप के दक्षिणी छोर पर ब्रिटिश प्रवासी क्षेत्र जिब्राल्टर के उत्तरी जिले में स्थित है। यह रॉक ऑफ़ जिब्राल्टर के उत्तरी चेहरे से दक्षिण तक और जिब्राल्टर अंतरराष्ट्रीय हवाई अड्डे से उत्तर तक के बीच के हिस्से में स्थित है। जिब्राल्टर सिमेट्री और गैरीसन सिमेट्री के नामों से भी इस कब्रिस्तान को जाना जाता है। यह 1756 में तटस्थ मैदान और स्पेन के साथ सीमा के दक्षिण में स्थापित किया गया था। निवर्तमान समय में यह कब्रिस्तान जिब्राल्टर में दफनाने के लिए प्रयोग में लाया जाने वाला एकमात्र कब्रिस्तान है।

नॉर्थ फ्रंट सिमेट्री जिब्राल्टर में एकमात्र कॉमनवेल्थ वॉर ग्रेव्स कमीशन (राष्ट्रमंडल युद्ध कब्र आयोग) कब्रिस्तान है। यहाँ 750 से अधिक दो विश्व युद्धों में शहीद हुए राष्ट्रमंडल सैनिकों की कब्रों के अलावा 41 अन्य देशों के शहीद दफन हैं या उनके नाम के पुण्यस्मरण स्मारक स्थित हैं। इसमें दो कब्रें हिब्रू अनुभाग में भी शामिल हैं। अधिकांश तौर पर द्वितीय विश्व युद्ध में शहीद हुए सैनिकों की राष्ट्रमंडल युद्ध कब्र कब्रिस्तान के उत्तरी छोर पर मौजूद दो भूखंडों में स्थित हैं, एक त्रिकोणीय और अन्य आयताकार। अन्य कब्रें कब्रिस्तान में समान रूप से स्थित हैं, जिनमें प्रथम विश्व युद्ध के शहीद सैनिकों की कब्रें भी शामिल हैं। मुख्यतः राष्ट्रमंडल युद्ध कब्र उन सैनिकों की हैं जो द्वितीय विश्व युद्ध में शहीद हुए थे। प्रथम विश्व युद्ध के पश्चात क्रॉस ऑफ़ सैक्रिफाइस कब्रिस्तान के पश्चिम में स्थापित किया गया था। एक दूसरा स्मारक क्रॉस के नजदीक द्वितीय विश्व युद्ध के पश्चात स्थापित किया गया था। यह दूसरा स्मारक, जिब्राल्टर मेमोरियल, 98 लापता या समुद्र में दफन हुए सैनिकों का स्मारक है।
