अतुल गुर्टु

अतुल गुर्टु एक भारतीय उच्च ऊर्जा भौतिक विज्ञानी हैं। उन्होंने १९७१ में टाटा मूलभूत अनुसंधान संस्थान, मुम्बई से जुड़ गये और २०११ में एक लम्बे कण भौतिकी शोध के पश्चात् एक वरिष्ठ प्रोफेसर के रूप में सेवानिवृत हुये।
अतुल गुर्टु का जन्म 1946 लाहौर में हुआ। 1947 में वे भारत में आ गये।
अतुल गुर्टु ने ऑकलैंड हाउस, शिमला और लॉरेंस स्कूल सनावर से उन्होनें विद्यालयी शिक्षा पूर्ण की। पंजाब विश्वविद्यालय से 1966 में उन्होनें भौतिकी में स्नातकोत्तर और 1971 में पीएचडी प्राप्त की। 1971 में उन्होंने वे टाटा मूलभूत अनुसंधान संस्थान, मुम्बई में अपनी सेवाएं देने लगे। वे कण भौतिकी में शोध कार्य करते हैं। उन्होंने सर्न, जिनेवा के साथ सहयोग में टाटा मूलभूत अनुसंधान संस्थान से कई प्रायोगिक परियोजनाओं में भाग लिया है। वर्तमान में वे किंग अब्दुलाज़िज़ विश्वविद्यालय, जेद्दाह, सउदी अरब में अपनी सेवाएं दे रहे हैं।
ई॰ सन् 1971 में उनकी शादी प्रोमिला बवा के साथ हो गई। 1974 में उनके घर में एक बच्चे का जन्म हुआ। दुर्भाग्यवस उनके बच्चे की 1991 में विकलांगता के कारण मौत हो गई। 2006 में उनकी पत्नी भी इस संसार से विदा हो गईं। 16 जनवरी 2011 को उन्होंने बोलिवुड फिल्म अभिनेत्री सुहासिनी मुले से विवाह कर लिया।
