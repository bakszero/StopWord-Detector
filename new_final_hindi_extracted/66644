नीलचक्री ऑक्टोपस

नीलचक्री ऑक्टोपस (Blue-ringed octopus) तीन या चार ऑक्टोपस (अष्टबाहु) जातियों का एक समूह है जो हिन्द व प्रशांत महासागर में रहते हैं। इनके शरीर पर पीली त्वचा पर काले और नीले रंग के छल्ले बने होते हैं जिनके बीच भूरा रंग होता है। उत्तेजित होने पर बीच का भूरा रंग गाढ़ा हो जाता है और छल्ले जगमगाते हुए लगते हैं। नीलचक्री ऑक्टोपस १२ से २० सेमी (५ से ८ इंच) के आकार के होते हैं। अपने छोटे आकार और निर्मल स्वभाव के बावजूद यह बहुत ही विषैले होते हैं और मनुष्यों को इनसे बहुत ही सावधानी बरतने की चेतावनी दी जाती है। इनका प्रमुख ग्रास केकड़े और झींगे होते हैं।

