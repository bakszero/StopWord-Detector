दक्षिणी राष्ट्र, राष्ट्रीयताएँ और जन क्षेत्र

दक्षिणी राष्ट्र, राष्ट्रीयताएँ और जन क्षेत्र () इथियोपिया के ९ जाति-आधारित प्रदेशों में से एक है। इसका गठन १९९४ में भूतपूर्व प्रदेश ७ से प्रदेश ११ तक के विलय से हुआ था। इस प्रदेश की दक्षिणी सीमा कीनिया से लगती है और तुर्काना झील का एक छोटा सा हिस्सा भी इसमें सम्मिलित है। दक्षिणपश्चिम में यह विवादित इलेमी त्रिकोण क्षेत्र से और पश्चिम में दक्षिण सूडान से सरहद रखता है।

