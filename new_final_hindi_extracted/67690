विजिटर पुरस्‍कार

विजिटर पुरस्‍कार भारत के राष्ट्रपति द्वारा भारत के केन्‍द्रीय विश्‍वविद्यालयों को दिए जाते हैं। 2014 के कुलपतियों के सम्‍मेलन में इन पुरस्‍कारों को शुरू करने की घोषणा की गई थी तथा 2015 में पहली बार इन्हें प्रदान किया गया। इसका उद्देश्‍य केन्‍द्रीय विश्‍वविद्यालयों में प्रतिस्‍पर्धा बढ़ाने और विश्‍व में उपलब्‍ध अध्‍ययन के बेहतर तरीकों को अपनाने के लिए बढ़ावा देना है।

ये पुरस्कार तीन श्रेणियों में दिए जाते हैं- 

सर्वश्रेष्‍ठ विश्‍वविद्यालय के विजेता को अलंकरण और ट्रॉफी प्रदान की जाती है जबकि ‘नवाचार’ और ‘अनुसंधान’ पुरस्‍कार पाने वालों को अलंकरण और एक लाख रुपए की नकद राशि दी जाती है। 

04 फरवरी, 2015 राष्‍ट्रपति भवन में आयोजित एक समारोह में राष्‍ट्रपति श्री प्रणब मुखर्जी ने वर्ष 2015 के लिए केन्‍द्रीय विश्‍वविद्यालयों के ‘सर्वश्रेष्‍ठ विश्‍वविद्यालय’, ‘नवाचार’ और ‘अनुसंधान’ की श्रेणी में विजिटर पुरस्‍कार प्रदान किए। 

