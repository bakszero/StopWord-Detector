सीताशरण शर्मा

डॉ. सीतासरन शर्मा वर्त्तमान मध्यप्रदेश विधान सभा के अध्यक्ष हैं। (दिनांक 9.1.2014 से निरन्‍तर)

वे सन् 1977 से जनता पार्टी तत्‍पश्‍चात् भारतीय जनता पार्टी से संबद्ध रहे हैं। सन् 1990 में नौवीं एवं सन् 1993 में दसवीं विधान सभा के सदस्‍य निर्वाचित हुए। सन् 1990-91 में प्रत्‍यायुक्‍त विधान समिति के सभापति एवं 1991-92, 1994-96 तथा 1996-98 में क्रमश: विशेषाधिकार, पुस्‍तकालय एवं सार्वजनिक उपक्रम समिति के सदस्‍य रहे। सन् 1998 में ग्‍यारहवीं विधान सभा के सदस्‍य निर्वाचित हुए। सन् 2013 में चौथी बार विधान सभा सदस्‍य निर्वाचित हुए।
