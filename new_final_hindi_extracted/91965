वसाका

वसाका एक द्विबीजपत्री झाड़ीदार पौधा है। यह एकेन्थेसिया परिवार का पौधा है। इसकी पत्तियाँ लम्बी होती हैं और तनों की पर्वसन्धियों पर सम्मुख क्रम में सजी रहती हैं। इसके फूल का रंग सफेद एवं पुष्पमंजरी गुच्छेदार होती है। यह एक औषधिय पौधा है। इसकी पत्ती में वेसिन नामक उपक्षार पाया जाता है। इसका उपयोग विभिन्न प्रकार की दवाइयों के रूप में किया जाता है। औषधियाँ इसकी पत्तियों एवं जड़ों से तैयार की जाती हैं।
