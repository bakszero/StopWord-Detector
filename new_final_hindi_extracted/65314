ईवान आईवाज़ोवस्की

ईवान कॉन्स्टेनटिनोविच आईवाज़ोवस्की (, );
29 जुलाई 18172 मई 1900) एक रूसी प्रकृतवादी चित्रकार थे। उन्हें इतिहास के महानतम सामुद्रिक कलाकारों में से एक माना जाता है। बचपन में ईसाई बनने पर इनका नाम Hovhannes Aivazian रखा गया था। इनका जन्म काला सागर के तटीय शहर फिओदोसिया में एक आर्मेनियाई परिवार में हुआ था और ये जीवन भर मुख्यत: अपने मूल प्रांत क्रीमिया में ही रहे।

इम्पीरियल अकादमी ऑफ आर्ट्स में अपनी शिक्षा पूरी करने के बाद ये यूरोप घूमने गये और १८४० में कुछ समय तक इटली में रहे। फ़िर वो रूस वापस आ गये और रूसी नौसेना में आधिकारिक चित्रकार की हैसियत से नौकरी करने लगे। आईज़ोवस्की के तत्कालीन रूसी साम्राज्य के सैन्य व राजनीतिक प्रबुद्ध जनों से अच्छे संबंध थे और वो अक्सर सैन्य सम्मेलनों में शामिल हुआ करते थे। शासक रोमानोव घराना उन्हें बहुत मानता था, उनके कार्यों को प्रायोजित करता था व साम्राज्य में उनका आजीवन बहुत सम्मान रहा। रूस में किसी अत्यंत ही मनोरम व खूबसुरत वस्तु या दृश्य की प्रशंसा करने के लिये एंटोन शेखोव द्वारा आईज़ोवस्की के सम्मान में कहा गया वाक्य "यह तो आईज़ोवस्की के चित्रकारी के काबिल है" ("worthy of Aivazovsky's brush") अभी भी प्रयोग किया जाता है।

अपने काल के सर्वाधिक प्रसिद्ध रूसी कलाकारों में से एक आईज़ोवस्की रूस के बाहर भी उतने ही प्रचलित थे। संयुक्त राज्य अमेरिका व यूरोप में उनके कई सारे व्यक्तिगत प्रदर्शनियाँ लगीं जो बहुत सराही गयीं। अपने लगभग ६० वर्षों के कार्यकाल में उन्होंने ६००० से ज्यादा चित्र बनाए, जिसकी वजह से उन्हें उस काल का सफलतम चित्रकार माना जाता है। उनके अधिकतर कार्य समुद्री दृश्य हैं, लेकिन उन्होंने युद्ध के दृश्य, आर्मेनियाई विषय-वस्तु और वर्णनात्मक चित्रांकन भी किए हैं। आईज़ोवस्की के अधिकतर कार्य रूसी, आर्मेनियाई व यूक्रेनी संग्रहालयों में रक्खे हैं।

ईवान आईवाज़ोवस्की का जन्म १७ जुलाई (नई शैली में २९ जुलाई) १८१७ को रूसी साम्राज्य के अंतर्गत क्रीमिया के फिओदोसिया शहर में हुआ था। सएंट सार्गिस आर्मेनियाई गिरिजाघर के बापतिज़्म अभिलेखों में आईज़ोवस्की होवहेन्स, गेऑर्ग आईवाज़ियान का बेटा के रूप में सूचीबद्ध किया गया है। (). इम्पीरियल अकादमी ऑफ आर्ट्स में अपनी शिक्षा के दौरान उन्हें रूसी भाषा में ईवान गाइवाज़ोवस्की (1918 से पहले की वर्तनी के अनुसार Иванъ Гайвазовскій) के नाम से जाना जाता था। इटली में अपने प्रवास के दौरान उन्हें से आईज़ोवस्की के नाम से जाना जाने लगा। १८४४ में उन्होंने एक पत्र पर अपने नाम के इतालवी संस्करण ("गिओवानी आईवाज़ोवस्की") में हस्ताक्षर किए हैं।

उनके पिता कोन्स्टैन्टिन, (–1840), गैलिसिया के पोलिश क्षेत्र के एक आर्मेनियाई व्यापारी थे। उनके पूर्वज अट्ठारहवीं शताब्दी में तुर्की के अंतर्गत आने वाले आर्मेनिया से प्रवासी के तौर पर यूरोप आ गये थे। तमाम पारिवारिक कलहों के बाद कोन्स्टैन्टिन ने गैलिसिया छोड़कर मोल्दाविया, बाद में बुकोविना और अंतत: शुरुवाती १८०० में फिओदोसिया में स्थायी घर बनाया। उन्हें शुरु में गेओर्ग आइवाज़ियन (हाइवाज़ियन या हाइवाज़ी) के नाम से जाना जाता था। बाद में उन्होंने अपने उपनाम में पोलिश भाषा के प्रत्यय "स्की" जोड़कर उसे गाईवाज़ोवस्की कर लिया। आईवाज़ोवस्की की माँ रिप्साइम फिओदोसिया की एक आर्मेनियाई थीं। ईवान का एक भाई और तीन बहनें थीं। आईवाज़ोवस्की के भाई, गैब्रियल, एक जानेमाने इतिहासकार और आर्मेनियाई पादरी थे।

युवा आईवाज़ोवस्की की सेंट स्सर्गिस आर्मेनियाई गिरिजाघर में सीमित शिक्षा हुई। उन्होंने जैकब कोच से चित्रांकन सीखा। फिर वह १८३० में सिमफेरोपोल चले गये। 1833 में, आईवाज़ोवस्की रूस की राजधानी संत पीटर्सबर्ग, इम्पीरियल अकादमी ऑफ़ आर्ट्स में मैक्सिम वोरोबिएव से पढने आये। 1835 में उन्हें रजत पदक से विभूषित किया गया और फ्रांसीसी चित्रकार फिलिप टैनिउर () का सहायक बना दिया गया। सितम्बर 1836 में, आईवाज़ोवस्की की रूस के राष्ट्रीय कवि अलेक्ज़ेंडर पुश्किन से उनके अकादमी की एक यात्रा के दौरान मुलाकात हुई। 1837 में, आईवाज़ोवस्की ने एलेक्ज़ेंडर सौएरविड की युद्धकला चित्रांकन की कक्षा में प्रवेश लिया और फ़िनलैंड की खाड़ी में बाल्टिक फ्लीट के अभ्यासों में हिस्सा लिया। In अक्टूबर 1837 में, उन्होंने इम्पीरियल अकादमी ऑफ़ आर्ट्स से समय से दो वर्ष पहले ही स्वर्ण पदक के साथ स्नातक की उपाधि हासिल कर ली। आईवाज़ोवस्की 1838 में फिओदोसिया लौट गये और दो वर्ष अपने जन्म स्थान क्रीमिया में बिताए। 1839 में उन्होंने क्रीमिया के तटों पर होने वाले युद्धाभ्यासों में हिस्सा लिया जहाँ उनकी मुलाकत रूसी एडमिरलों मिखाईल लज़ारेव, पावेल नाखिमोव और व्लादिमिर कोर्निलोव आदि से हुई, जिसने उन्हें रूस के उच्च सैन्य अधिकारियों के करीब ले आ दिया।

1851 में रूसी सम्राट निकोलस I के साथ जाते हुए आईवाज़ोवस्की समुद्री यात्राओं में हिस्सा लेने के लिये सेवस्तोपोल पहुंचे। 1853 में फिओदोसिया के पास उनके द्वारा किये गये उत्कृष्ट पुरातात्विक उत्खननों ने उन्हें रूसी भौगोलिक समुदाय (Russian Geographical Society) का पूर्णकालिक सदस्य बनवाने में महत्वपूर्ण भूमिका निभाई। उसी वर्ष रूस और ओट्टोमन साम्राज्य के बीच क्रीमियाई युद्ध शुरु हो गया। सुरक्षा कारणों से उन्हें खार्कीव ले जाया गया। बाद में सुरक्षित माहौल में वो युद्ध का चित्रण करने के लिये वापस सेवस्तापोल के क़िले पहुंचे। जब सेवेस्तोपोल ओट्टॉमन साम्राज्य के आधिपत्य में था तब यहां उनके कार्यों की प्रदर्शनी लगी थी।

1856 और 1857 के मध्य आईवाज़ोवस्की ने पेरिस में काम किया और "लीज़न ऑफ़ ऑनर" पाने वाले पहले रूसी कलाकार बने। 1857 में, आईवाज़ोवस्की कांस्टेन्टिनोपोल गये और वहां उन्हें ऑर्डर ऑफ़ द मेड्जिडी से सम्मानित किया गया। उसी वर्ष उन्हें मॉस्को कला समिति का मानद सदस्य चुना गया। उन्हें 1859 में यूनानी पुरस्कार ऑर्डर ऑफ़ द रीडीमर और 1865 में रूसी सम्मान ऑर्डर ऑफ़ संत व्लादिमिर से पुरस्कृत किया गया।

आईवाज़ोवस्की ने फिओदोसिया में 1865 में एक कला दीर्घा खोली। उन्हें इम्पीरियल अकादमी ऑफ़ आर्ट्स से पारिश्रमिक भी मिलने लगा था।
आईवाज़ोवस्की की मत्यु 19 अप्रैल (नई शैली में 2 मई) 1900 को फिओदोसिया में हुई। उन्हें सेंट सार्गिस आर्मेनियाई गिरिजाघर में दफनाया गया। 
मोव्सेज़ खोरेनात्सी की पुस्तक "हिस्ट्री ऑफ़ आर्मेनिया" से आर्मेनियाई भाषा में उनकी कब्र पर एक वाक्य Մահկանացու ծնեալ անմահ զիւրն յիշատակ եթող ("Mahkanatsu tsneal anmah ziurn yishatak yetogh"), उद्धरित है: जिसका अर्थ है: "वह अमर जन्मा था, और उसने अपनी एक अमर विरासत छोड़ी है"। उनकी मृत्यु के बाद उनकी पत्नी अन्ना ने सामान्यता: एकाकी जीवन जिया और 25 जुलाई 1944 को उनका देहांत हो गया। उन्हें आईवाज़ोवस्की के बगल में दफना दिया गया।

अपने साठ वर्षों के कार्यकाल में आईवाज़ोवस्की ने विभिन्न प्रकार व मूल्यों वाले 6,000 से भी ज्यादा चित्र बनाए। उनके अधिकतर चित्रों में समुद्री दृश्य देखने को मिलते हैं। उन्होंने कभी कभार ही सूखे भूदृष्य व व्यक्तियों के चित्र बनाए। आईवाज़ोवस्की "ने अपने चित्र कभी भी प्रकृति को देखते हुए नहीं बनाए, हमेशा अपनी याददाश्त के आधार पर ही बनाए और समुद्र से दूर होते हुए बनाए।" "कलाकार के रूप में उनकी याददाश्त बेहद प्रसिद्ध है। जो उन्होंने बहुत कम समय के लिये देखा होता था उसे भी वो बिना रेखांकन किये ही बेहद आसानी से कैनवस पर उतार लेते थे।" उनकी सूर्य और चंद्रमा की रोशनियों का प्रभाव समुद्री लहरों व हिलते व ठहरे पानी पर दिखा पाने की कला बेहद अद्भुत थी जिसने उनके समकालीन चित्रकारों को बेहद अचंभित किया।

उन्होंने अपने कार्यकाल में पचपन से ज्यादा व्यक्तिगत कला प्रदर्शनियाँ लगवाईं। इनमें सबसे ज्यादा नामवर रोम, नेपल्स, वेनिस (1841–42), पेरिस (1843, 1890), एम्स्टर्डम (1844), मॉस्को (1848, 1851, 1886), सेवेस्तापोल (1854), टिफ़लिस (1868), फ्लोरेंस (1874), सेंट. पीटर्सबर्ग (1875, 1877, 1886, 1891), फ्रैंकफर्ट (1879), स्टुर्टगार्ट (1879), लंदन (1881), बर्लिन (1885, 1890), वॉरसा (1885), कॉन्स्टेनटिनोपोल (1888), न्यूयॉर्क (1893), शिकागो (1893), सैन फ्रांसिस्को (1893) हैं।

आईवाज़ोवस्की के शुरुवाती कार्य आर्मेनियाई विषय वस्तुओं पर निर्मित हैं। आईवाज़ोवस्की ने अरारात पर्वत, अरारत के मैदान, और सेवन झील की तस्वीरें बनाई हैं। माना जाता है कि दो चोटियों वाले बाइबिल में वर्णित आरारात पर्वत का चित्र बनाने वाले वो पहले आर्मेनियाई थे।






