रईस (फ़िल्म)

रईस अपराध पर आधारित हिन्दी भाषा में बनी एक भारतीय एक्शन थ्रिलर बॉलीवुड फ़िल्म है। इसका निर्देशन राहुल ढोलकिया ने किया है। इसका निर्माण फरहान अख्तर, रितेश सिधवानी और गौरी खान ने किया है। इसका निर्माण अप्रैल 2015 में शुरू हुआ। इसमें शाहरुख खान, माहिरा खान और नवाज़ुद्दीन सिद्दीकी मुख्य किरदार में हैं। फिल्म में अभिनेत्री सन्नी लियोन एक विशेष गाने में शाहरुख खान के साथ हैं। <br>फ़िल्म को गुजरात के अपराधी अब्दुल लतीफ़ पर आधारित बताया जा रहा था पर फ़िल्म निर्माताओं ने यह स्पष्ट किया कि, "फ़िल्म की कहानी पूरी तरह से काल्पनिक है जिसका किसी भी व्यक्ति से कोई लेना-देना नहीं है"। फ़िल्म २५ जनवरी २०१७ को सिनेमाघरों में प्रदर्शित हुई।


यह फिल्म गुजरात पर आधारित है, लेकिन इसका कोई भी हिस्से का निर्माण गुजरात में नहीं हुआ है।

रईस के लिए संगीत राम सम्पत ने दिया है। जावेद अख्तर ने फिल्म के गाने लिखे हैं। फिल्म के संगीत अधिकारों का अधिग्रहण ज़ी म्यूजिक कंपनी ने किया है।
फिल्म का गाना "लैला मैं लैला" १९८० की फिल्म "कुर्बानी" से लिया गया है और पुनर्निर्मित किया है। सम्पूर्ण एलबम २४ जनवरी २०१७ को रिलीज़ की गयी।
