महाराष्ट्र प्रौद्योगिकी संस्थान

महाराष्ट्र प्रौद्योगिकी संस्थान, भारत के महाराष्ट्र राज्य में पुणे नगर में स्थित एक अभियान्त्रिकी संस्थान है। यह संस्थान महाराष्ट्र अभियान्त्रिकी व शैक्षणिक शोध अकादमी ("Maharashtra Academy of Engineering & Educational Research (MAEER'S)") समूह का सबसे पहला संस्थान है। यह 1983 में विश्वनाथ डी कारड द्वारा स्थापित किया गया था और यह महाराष्ट्र में निजी क्षेत्र के सर्वप्रथम महाविद्यालयों में से एक है।

संस्थान में दाखिला कैप ("CAP") राउण्ड के माध्यम से किया जाता है। प्रति वर्ष ऍमआईटी में प्रवेश के लिए बड़ी संख्या में आने वाले विदेशी नागरिकों के लिए विशेष प्रावधान किया जाता है। पूर्वस्नातक स्तर के दाखिले व कुछ अन्य मानदण्डों के आधार पर किए जाते हैं, स्नाकोत्तर स्तर पर दाखिले डीटीई महाराष्ट्र सरकार और सावित्रीबाई फूले पुणे विश्वविद्यालय के द्वारा बनाए गए नियमों के आधार पर होते हैं, और ऍमबीए के दाखिले डीटीई महाराष्ट्र सरकार और पुणे विश्वविद्यालय द्वारा बनाए गए नियमों के आधार पर होते हैं।

ऍमआईटी पूर्वस्नातक स्तर पर अभियान्त्रिकी की डिग्रियाँ (बी.ई.) नौ विषयों में प्रदान करता है:

स्नाकोत्तर डिग्रियाँ (ऍम.ई.) निम्नलिखित विषयों में प्रदान की जाती हैं:

डाक्टरेट की उपाधियाँ इन विषयों में प्रदान की जाती हैं:

ऍम.आई.टी. पुणे का प्रांगण 17 एकड़ में फैला हुआ है। विभिन्न शैक्षणिक संस्थानों के अतिरिक्त, इस प्रांगण में विश्व शान्ति केन्द्र भी स्थित है जो यूनेस्को का मानवाधिकार, लोकतन्त्र, शान्ति और सहनशीलता का प्रभारी है और 12 मई 1998 को यहाँ स्थापित किया गया था। इसके अतिरिक्त प्रांगण में कैण्टीन, सांगली बैंक और बैंक ऑफ़ इण्डिया की शाखाएँ, एक सभागार, चिकित्सालय, और एक ध्यान-केन्द्र की सुविधाएँ भी उपलब्ध हैं। डा. विश्वनाथ डी कारड को व्यापक रूप से उनके समीकरण ॐ = mc के लिए जाना जाता है।

शोध, विकास, और नवोन्मेष की आवश्यकताओं को पूरा करने के लिए, ऍमआईटी पुणे के प्राणंग में ऍमआईटी अनुसन्धान और नवोन्मेष उत्कृष्टता केन्द्र ("MIT Center of Excellence for Research & Innovation (MITCERI)") की स्थापना की गई थी। इसका तात्कालिक लक्ष्य प्राध्यापकों और स्नातक और स्नातकोत्तर स्तर के विद्यार्थियों को उनके प्रोजॅक्ट कार्यों में शोध और विकास के तत्वों को सम्मिलित करने के लिए प्रोत्साहित करना था। ऍमआईटी अनुसन्धान केन्द्र इस कार्य को विभिन्न कार्यक्रमों के द्वारा पूर्ण करता है जैसे राष्ट्रीय और अन्तर्राष्ट्रीय सम्मेलनों का आयोजन, शोध पद्धति पर कार्यशालाओं का आयोजन, औद्योगिक- और शिक्षा-क्षेत्र से प्रख्यात शोधकर्ताओं द्वारा दिया अतिथि व्याख्यान इत्यादि। ऍमआईटी क्यूब 2012 अन्तर्रष्ट्रीय सूचना प्रौद्योगिकी सम्मेलन और प्रदर्शनी के आयोजकों में से एक था। पुणे विश्वविद्यालय भूविज्ञान शोध केन्द्र ऍमआईटी के पॅट्रोलियम विभाग में कार्यरत है।

विद्यार्थियों को व्यवहार-कुशलता, समूहिक-चर्चा और अभिक्षमता परीक्षा क्षमताओं के लिए प्रशिक्षण दिया जाता है और साथ ही में साक्षात्कार सम्बन्धी तकनीकें भी सिखाई जाती हैं। प्राध्यापकों और विद्यार्थियों के लिए विश्व विख्यात औद्योगिक संगठनों द्वरा विशेष प्रशिक्षण पाठ्यक्रमों का भी आयोजन किया जाता है ताकि सदैव-परिवर्तनशील औद्योगिक आवश्यकताओं के प्रति उन्हें दक्ष बनाया जा सके। ऍमआईटी पुणे, राष्ट्रीय उद्यमिता तन्त्र ("NEN") के साथ मिलकर बहुत से उद्यमिता सम्बन्धित प्रशिक्षण कार्यक्रमों का भी आयोजन करता है।

ऍमआईटी अभियान्त्रिकी महाविद्यालय और ऍमआईटी अभियान्त्रिकी अकादमी, महाराष्ट्र प्रौद्योगिकी संस्थान के भगिनी संस्थान है।

