वासिला, अलास्का

वासिला (अंग्रेज़ी: "Wasilla") संयुक्त राज्य अमेरिका के अलास्का राज्य में स्थित एक छोटा कस्बा है। यह अलास्का का छठा सबसे बड़ा नगर है। अलास्का के सबसे बड़े नगर एंकोरेज से इसकी दूरी लगभग 69 किमी है। 2010 की अमेरिका की जनगणना के अनुसार यहाँ की कुल जनसंख्या 7,831 है। वासिला का क्षेत्रफल 32.1 वर्ग किमी है जिसमें से 30.3 वर्ग किमी भूमिक्षेत्र और 1.8 वर्ग किमी जलक्षेत्र है। यहाँ का जनसंख्या घनत्व (2010 में) 258.4/किमी है।

बर्ट कॉटल यहाँ के वर्तमान (जुलाई 2015 में) महापौर हैं।

वासिला नगर परिषद इस नगर की विधायिका है। यह कानून बनाती है और नीतियाँ निर्धारित करती है, सम्पत्ति कर की दर तय करती है, और नागरिक सेवाओं के लिए व्ययिका और धन को स्वीकृति देती है। इसमें छह सदस्य होते हैं, जो मुक्त रूप से वासिला के निवासियों द्वारा तीन वर्षों की अवधि के लिए चुने जाते हैं। महापौर का चुनाव अलग से किया जाता है। यदि किसी भी महापौर प्रत्याशी को कुल डाले गए मतों में से 40% से कम प्राप्त होते हैं तो एक चुनाव और कराया जाता है।

