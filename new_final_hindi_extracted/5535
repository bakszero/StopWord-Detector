साहेल

साहेल क्षेत्र उत्तरी अफ़्रीका का वह मध्यवर्ती क्षेत्र है जहाँ उसके उत्तर का सहारा मरुस्थल दक्षिण के सवाना इलाके में परिवर्तित होना शुरू होता है। यह उत्तरी अफ़्रीका में लाल सागर से अटलांटिक महासागर तक फैला है; यानी उत्तरी अफ़्रीका की पूरी चौड़ाई। इसका नाम अरबी भाषा के साहिल शब्द से उद्घृत हुआ है जिसका मतलब होता है
समुद्रतट और इसकी वनस्पति सहारा की रेत को दक्षिण में बढ़ने से रोकती है; यानि यह क्षेत्र सहारा की रेत का तट बन जाता है।
साहेल पूरब से पश्चिम तक इन देशों की सीमाओं से ग़ुज़रता है: एरिट्रिया, दक्षिण सूडान का उत्तरी भाग, सूडान का दक्षिणी भाग, चाड का मध्य भाग, अल्जीरिया और नाइजर का दक्षिणी भाग, माली का मध्य भाग, मौरितानिया का दक्षिणी भाग और सेनेगल का उत्तरी भाग।