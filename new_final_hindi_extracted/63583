सैन एंड्रियास (फ़िल्म)

सैन एंड्रियास 2015 की ब्रैड पेटन द्वारा निर्देशित एक अमेरिकन एक्शन , एडवेंचर व डिजास्टर फ़िल्म है। इसका स्क्रीनप्ले कार्लटन क्यूज़ ने व आंद्रे फब्रिजिओ , जेरेमी पासमोर ने इसकी कहानी लिखी है। इस फ़िल्म में ड्वेन जॉनसन मुख्य किरदार में हैं।

एक खतरनाक भूकंप कैलिफोर्निया में आता है।लॉस एंजलिस फायर डिपार्टमेंट का बचाव पायलट (ड्वेन जॉनसन) और उसकी पहली पत्नी लॉस एंजलिस को छोड़ने की कोशिश में सैन फ्रांसिस्को की और अपनी बेटी एलेक्सजेन्डरा ददारिओ (Alexandra Daddario) को बचने के लिए निकल पड़ते हैं।

1 दिसंबर 2011 को ये घोषणा की गयी कि न्यू लाइन सिनेमा भूकंप आपदा पर एक फ़िल्म " सैन एंड्रियास" का विकास कर रहा है। जेरेमी पासमोर व आंद्रे फेब्रिजिओ (Andre Fabrizio), एलन लोब (Allan Loeb) ने इसकी पटकथा (स्क्रिप्ट) को पॉलिश किया, फ्लिन पिक्चर्स कंपनी (Flynn Picture Company) के बीयू फ्लिन (Beau Flynn) इस $100 मिलियन की फ़िल्म को प्रोड्यूस कर रहे हैं। 5 जून 2012 में ब्रैड पेटन को इस फ़िल्म को निर्देशित करने के लिए लगाया गया।18 जुलाई 2012 को इस फ़िल्म की स्क्रिप्ट लिखने के लिए कार्लटन क्यूस (Carlton Cuse) को बुलवाया गया ये फ़िल्म न्यू लाइन , विलेज रोडशो पिक्चर्स व फ्लिन पिक्चर्स और ऑस्ट्रलियन लिमिटेड विलेज रोड शो द्वारा बनाई जायेगी।

14 अक्टूबर 2013 में ड्वेन जॉनसन ने फ़िल्म की डील की जिसमें ये एक हेलीकाप्टर पायलट का रोल प्ले करेंगे जो एक भूकंप ले बाद अपनी बेटी की खोज में निकल पड़ता है। 4 फरवरी को अलेक्सेंन्डर्या दद्दरिओ (Alexandra Daddario) भी इस फ़िल्म से जुड़ गयीं।12 मार्च 2014 में कार्ला गुगिनो (Carla Gugino) भी इस फ़िल्म से जुड़ गयीं जो पहले भी ड्वेन के साथ कार्य कर चुकी हैं। 14 मार्च 2014 में गेम ऑफ़ थ्रोन्स के लेखक आर्ट पार्किंसन ने भी इस फ़िल्म को ज्वाइन करा। 1 अप्रैल 2014 में आर्ची पंजाबी ने इस फ़िल्म को ज्वाइन किया। इसी बीच अन्य एक्टर भी इस फ़िल्म से जुड़ गए।29 अप्रैल को लोन गृफड(Ioan Gruffudd) इस फ़िल्म से जुड़े।28 मई को विल युन ली(Will Yun Lee) इस फ़िल्म से जुड़े।11 जून को ऑस्ट्रेलियाई अभिनेत्री कइली मिनोग इस फ़िल्म से जुड़ीं।

17 दिसंबर 2013 को एक मैगज़ीन ने ये रिपोर्ट दी की फ़िल्म ऑस्ट्रेलिया के विलेज रोडशो स्टूडियोज में शूट की जायेगी।इसका प्रोडक्शन अप्रैल 2014 में शुरू हुआ। 16 अप्रैल 2014 में जॉनसन में फ़िल्म की ट्रेनिंग से कुछ फोटो ट्वीट कीं।

फ़िल्म की फिल्मिंग 22 अप्रैल 2014 को शुरू हुई। इसे लॉस एंजलिस, सैन फ्रांसिस्को अदि अनेक स्थानों पर शूट किया गया।26 जुलाई को इसके अंतिम सीन सैन फ्रांसिस्को के एक होटल के पास शूट हुए। 27 जुलाई 2014 को इस फ़िल्म की शूटिंग समाप्त हो गयी।

24 जुलाई 201 को एंड्रयू लॉकिंगटन (Andrew Lockington) ने ये घोषणा की कि वे इस फ़िल्म का संगीत बनाएंगे।

इसके तीन टीज़र प्रदर्शित किये गए , जिनमें से दो में रोबोट कोच (Robot Koch) और डेलहिया डे फ्रांस (Delhia de France) आदि को सुन सकते हैं।

5 दिसंबर 2013 में वार्नर ब्रोज़. ने फ़िल्म को 5 जून 2015 को रिलीज़ करना तय किया और ये फ़िल्म 2D व 3D दोनों में दिखाई जायेगी।बाद में 21 अक्टूबर को वॉर्नर ब्रोज़. ने फ़िल्म की रिलीज़ एक सप्ताह पहले 29 मई 2015 कर दी।

जॉनसन को प्रदर्शित करता इस फ़िल्म का एक चित्र 17 मार्च 2017 को प्रदर्शित किया गया।

"सैन एंड्रियास" उत्तरी अमेरिका में 3,777 सिनेमाघरों में दिखाई गयी, जिनमें से 3200 3डी स्थान भी थे। अनेक बॉक्स ऑफिस पंडित ये अंदाज़ा लगा रहे हैं कि उत्तरी अमेरिका में पहले सप्ताह में फ़िल्म को $40 मिलियन की अपेक्षाकृत ओपनिंग मिल सकती है। इसने बृहस्पतिवार रात तक $3.1 मिलियन कमा लिए हैं।

रिव्यु एग्रीगेटर की वेबसाइट रोटन टोमेटोज़ ने ये रिपोर्ट दी कि 9 रिव्युज़ को आधार मानते हुए इस फ़िल्म को 44% अप्रूवल रेटिंग व 4.4/10 औसत रेटिंग मिली।

