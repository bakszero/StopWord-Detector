सीमा राव

डॉ सीमा राव भारत की पहली महिला कमांडो ट्रेनर   हैं, जिन्होंने  भारतीय विशेष बलों को बिना कोई मुआवजा लिए १८ वर्षों तक प्रशिक्षित किया। वह क्लोज क्वार्टर बैटल — जोकि निकटता में लड़ाई करने की एक कला है, उसमें अग्रणी है और विभिन्न भारतीय बलों को प्रशिक्षित करने में वे सलंगन हैं। उनके काम में मेजर दीपक राव, ने अपनी भागीदारी निभाई, जिन्हें भारतीय राष्ट्रपति ने राष्ट्रपति पदक से सम्मानित किया। 

उनका जन्म भारत के एक स्वतंत्रता सेनानी प्रोफेसर रमाकांत के यहाँ हुआ। उन्होंने चिकित्सा के क्षेत्र में, पारंपरिक चिकित्सा में प्रमाणित चिकित्सक की शिक्षा ली। राव ने संकट प्रबंधन में भी एमबीए किया है।अपने पति मेजर दीपक राव के साथ मिलकर उन्होंने १५००० सैनिकों को आधुनिक क्लोज क्वार्टर बैटल का प्रशिक्षण दिया है।  

राव ने भारतीय वायु सेना के स्काइडाइविंग पाठ्यक्रम द्वारा अपने लिए पैरा विंग्स अर्जित किये। वह एक लड़ाकू शूटिंग प्रशिक्षक, सेना के पर्वतारोहण संस्थान एचएमआई की पदक विजेता, और मिलिट्री मार्शल आर्ट में ७वीं डिग्री की ब्लैकबेल्ट हैं। वह दुनियाभर के उन कुछ  प्रशिक्षकों में से एक हैं जिन्हें जीत कुन डो सिखाने के लिए अधिकृत किया गया है। वह श्रीमती भारत विश्व सौंदर्य प्रतियोगिता की फाइनलिस्ट भी रह चुकी है। वह एक पेशेवर मार्शल मुकाबला प्रतिपादक हैं जिनके वंश के निशान रिचर्ड बुस्तिललो , तक जाते हैं जोकि महान ब्रूस ली की कला जीत कुन डो के मूल शिष्य हैं।  

उन्हें भारत की पहली महिला कमांडो ट्रेनर के रूप में संबोधित किया जाता है। उनके महिलाओं की सुरक्षा पर कई लेख प्रकाशित हैं। 
