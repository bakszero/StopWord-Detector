भुवनेश्वर कुमार

भुवनेश्वर कुमार (जन्म : ५ फ़रवरी 1990) पूरा नाम भुवनेश्वर कुमार मावि भारत के टेस्ट क्रिकेट खिलाड़ी हैं। भुवनेश्वर कुमार प्रथम श्रेणी क्रिकेट में उत्तर प्रदेश के लिए खेलते हैं। इंडियन प्रीमियर लीग में रॉयल चैलेंजर्स बैंगलुरू के लिए खेल चुके कुमार ने इस प्रतियोगिता के छठें संस्करण में पुणे वारियर्स इंडिया की टीम का प्रतिनिधित्व किया। भुवनेश्वर कुमार दाँयें हाथ की मध्यम तेज गेंदबाजी करने के साथ ही मध्यक्रम में दाँयें हाथ से बल्लेबाजी भी करते हैं जो उन्हें एक हरफ़नमौला क्रिकेट खिलाड़ी बनाता है।
उत्तर प्रदेश के मेरठ जिले में गुर्जर परिवार में जन्में भुवनेश्वर कुमार का बुलंदशहर के लुहरली गाँव से भी संबंध रहा है। वर्तमान में भुवनेश्वर कुमार मेरठ में रहते हैं। भुवनेश्वर कुमार भारत और गुर्जर समाज के उभरते हुए सितारे हैं।

भुवनेश्वर कुमार ने १७ साल की उम्र में बंगाल के खिलाफ प्रथम श्रेणी क्रिकेट जीवन का आगाज़ किया। 2008-09 के सत्र में कुमार घरेलू क्रिकेट के पहले ऐसे खिलाड़ी बन गये जिसने सचिन तेंदुलकर को प्रथम श्रेणी क्रिकेट में शून्य पर ऑउट किया। इस सत्र में अच्छे प्रदर्शन के आधार पर कुमार को आईपीएल में आरसीबी की ओर से जेस्सी राईडर के स्थान पर खेलने का करार मिल गया।
