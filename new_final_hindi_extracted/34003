याहू! मैसेन्जर

याहू ! मैसेन्जर याहू द्वारा प्रदत्त एक विज्ञापन समर्थित इंस्टैंट मैसेजिंग एवं है। ये निःशुल्क है और डाउनलोड किया जा सकता है। याहू का मेसेंजर ९.० बीटा संस्करण इंस्टैंट मेसेजिंग सॉफ्टवयेर का नया अत्याधुनिक संस्करण है जो कि विंडोज एक्सपी और विस्टा दोनों पर संगत है। इस संस्करण को विश्व भर के जो छह देश अपनी स्थानीय भाषाओं में प्रयोग कर पाएंगे वे हैं फिलिपींस, इंडॉनेशिया, मलेशिया, थाईलैंड, वियतनाम और भारत। भारत के उपभोक्ता हिंदी में चैट कर पाएंगे। यह एक नए अवतार में है और चाहें तो कई रंग के थीम भी चुन सकते हैं। अवतार और स्टेटस के मेसेज अब बाईं ओर कॉन्टैक्ट्स के नामों के बराबर में देखे जा सकते हैं। नए इमोटिकॉन देखने में बहुत अच्छे लगते हैं।

मेसेंजर 9.0 पर वीडियो, फोटो आदान-प्रदान की सुविधा जैसे यूट्यूब, फ्लिकर। वीडियो और तस्वीरों का अदान-प्रदान आसानी से किया जा सकता है। इसपर कॉल फॉरवर्ड करने का विकल्प भी है। अतः अपने कम्प्यूटर के पास न भी हों तब भी लोगों के सम्पर्क में रह सकते हैं। वॉइस मेल, ई-मेल के जरिए एमपी3 के अटैचमेंट के रूप में मिल जाएंगे। सिमैन्टेक के नॉर्टन एंटीवाइरस की मदद से फाइल स्थानांतरित करना पहले से ज्यादा सुरक्षित हो गया है।
