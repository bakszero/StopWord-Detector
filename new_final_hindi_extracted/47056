रीडिफ.कॉम

रीडिफ डॉट कॉम अथवा रीडिफ.कॉम (रीडिफ.कॉम) भारतीय समाचार, सूचना, मनोरंजन और शॉपिंग वेब पोर्टल है। इसकी स्थापना १९९६ में हुई। इसकी स्थापना रीडिफ ऑन द नेट (रीडिफ On The NeT) के रूप में हुई। इसका मुख्य कार्यालय मुम्बई में है जिसके शाखा कार्यालय बंगलौर, नई दिल्ली और न्यूयॉर्क नगर में स्थित हैं।

एलेक्सा के अनुसार रीडिफ १७वाँ भारतीय वेब पोर्टल है। इसमें ३१६ से अधिक कर्मचारी नियुक्त हैं। इसके लाखों परिदर्शकों में से 89.1% परिदर्शक भारतीय हैं जबकि अन्यों में मुख्यतः संयुक्त राज्य अमेरिका (3.4%) और चीन शामिल हैं। अप्रैल २००१ में रीडिफ ने "इंडिया अब्रॉड" आरम्भ किया।
फ़रवरी २०११ में अलेक्सा पर इसकी रैंक २९५ थी। रीडिफ डॉट कॉम १९९६ में भारत में पंजीकृत पहला डोमेन नाम है।

रीडिफ के अंग्रेजी पोर्टेल की शुरुआत 1996 में हुई थी। प्ररांभिक चरण में यह सिर्फ़ समाचार प्रदान करता था पर बाद में (1998 के आस पास) इसने मेल (पत्र) कि सुविधा भी दी। 
पत्र कि सुविधा रीडिफमेल के नाम से दी जाने लगी।
बाद में खरीदारी एवं रेडियो सुविधा से इसकी अमदनी दिन दुगनी रात चौगुनी हो गयी।
इसके बाद सन 2000 के प्ररंभ में रीडिफ ने अपने पाँव अन्य भाषाओं में भी पसारने शुरु कर दिये। पहले हिन्दी में फिर अन्य भाषाओं में, (जैसे तमिल,कन्नड़,बंगाली,गुजराती) समाचार देना शुरु कर दिया।
2000 के मध्य में रीडिफ ने रीडिफ बोल(मेसेन्जर:तुरंत सन्देश के आदान प्रदान का साधन) उतारा। इसमे बोल शब्द को 'बड्डीज़ ऑन लईन'(Buddies On Line)(अर्थात:अन्तर्जाल पर उपस्थित मित्र) शब्द के क्षुक्षम रूप से बनाया गया था।
2002 तक रीडिफ ने तमिल, कन्नड़, बंगाली कि सुविधा समाप्त कर दी थी। 2003 तक हिन्दी व गुजराती भाषा कि सेवा भी बन्द कर दी गयी थी।

