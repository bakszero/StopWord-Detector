नेशनल बैंक ऑफ इथियोपिया

नेशनल बैंक ऑफ इथियोपिया, इथियोपिया का केंद्रीय बैंक है। इसका मुख्यालय देश की राजधानी अदीस अबाबा में हैं। बैंक का नाम संक्षिप्त रूप से NBE लिखा जाता है।

इथियोपिया में बैंकिंग की शुरुआत १५ फ़रवरी १९०६ में हुई, जब सम्राट मेनेलिक द्वितीय द्वारा पहले बैंक ऑफ अबेसिनिया का उद्घाटन किया गया। यह एक निजी बैंक था, जिसके शेयरों अदीस अबाबा, न्यूयॉर्क, पेरिस, लंदन और वियना में बेचे गए। बैंक द्वारा पहली वित्तीय परियोजना फ्रेंको-इथियोपिया रेलवे थी, जो १९१७ में अदिस अबाबा पहुँची। १९३१ में, महाराजा हेल सेलेसी द्वारा शुरू की गई बैंकिंग प्रणाली में सुधार प्रक्रिया की तहत बैंक ऑफ अबेसिनिया बैंक ऑफ इथियोपिया में तब्दील हो गया। सरकार के स्वामित्व वाला यह बैंक केंद्रीय और वाणिज्यिक बैंकिंग सेवाएं उपलब्ध कराने लगा। १९३५ में इतालवी आक्रमण की वजह से अफ्रीकी बैंकिंग में की जा रही पहल खत्म हो गई। इटली के कब्जे के दौरान, इतालवी बैंक इथियोपिया में सक्रिय रहे। १५ अप्रैल १९४३ को, स्टेट बैंक इथियोपिया केंद्रीय बैंक बन गया और १९६३ तक क्रियाशील रहा। १९६३ में नेशनल बैंक ऑफ इथियोपिया की स्थापना की गई और जिसने जनवरी १९६४ में कार्य प्रारंभ किया।