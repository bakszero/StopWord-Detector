सारगैसो सागर

सारगैसो सागर (अंग्रेजी :"Sargasso Sea") उत्तरी अटलांटिक महासागर में २०° से ४०° उत्तरी अक्षांशों तथा ३५° से ७५° पश्चिमी देशान्तरों के मध्य चारों ओर प्रवाहित होने वाली जलधाराओं के मध्य स्थित शांत एवं स्थिर जल के क्षेत्र को सारगैसो सागर कहा जाता है। यह गल्फ स्ट्रीम ,कनारी तथा उत्तरी विषुवतीय धाराओं के चक्र के बीच स्थित शांत जल क्षेत्र है। इसके तट पर मोटी समुद्री घास तैरती है। इस घास को पुर्तगाली भाषा में सारगैसम (Sargassum) कहते है ,जिसके नाम पर ही इसका नाम सारगैसो सागर रखा गया। 
