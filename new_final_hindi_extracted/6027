नवोई

नवोई () उज़बेकिस्तान का एक शहर है और उस मध्य एशियाई देश के नवोई प्रान्त की राजधानी है। भौगोलिक निर्देशांकों के हिसाब से यह नगर ४०°५'४ उत्तर और ६५°२२'४५ पूर्व में स्थित है। सन् २००७ में इसकी आबादी १,२५,८०० अनुमानित की गई थी। यह शहर किज़िल कुम रेगिस्तान के क्षेत्र में पड़ता है।

बुख़ारा अमीरत के ज़माने में इस शहर का नाम 'करमाना' हुआ करता था। सन् १९५८ में इसकी स्थापना नए सिरे से की गई और इसका नाम महान उज़बेक कवि अलीशेर नवोई पर रखा गया जो हेरात में तैमूरी राजवंश के अमीर हुसैन बायक़रा के दरबार में फ़ारसी और चग़ताई तुर्की में लिखा करते थे।

