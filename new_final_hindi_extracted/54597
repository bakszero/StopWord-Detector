एक बच्चा नीति

एक बच्चा नीति या एक संतान नीति () चीनी जनवादी गणराज्य में परिवार नियोजन की नीति है। 1970 के दशक में चीन में हो रही अन्धाधुन्ध वृद्धि पर नियंत्रण पाने के लिए चीन में यह नीति लागू की गई थी। इसके अनुसार नगरीय दंपतियों को एक और ग्रामीण दंपतियों को दो बच्चे पैदा करने की अनुमति थी। इस नियम का उल्लंघन करने वाले दंपतियों का कई सालों का वेतन काटने और उन्हें जेल भेजने तक का प्रावधान है।
चीन में एक संतान नीति का परिणाम यह हुआ कि बुजुर्गों की संख्या बढ़ने लग गई और अगस्त 2013 के अनुमानित आँकड़ों के अनुसार चीन की 9.1 प्रतिशत जनसंख्या की आयु 65 वर्ष या उससे अधिक थी और भावी अनुमानों के अनुसार वर्ष 2027 तक यह अनुपात 15 प्रतिशत और वर्ष 2035 में 20 प्रतिशत तक बढ़ जायेगा। इसी तरह अन्य पारिवारिक समस्याओं को देखते हुए इस नीति में ढील देने की माँग बढ़ने लग गई।
चीन ग्रामीणों और नस्ली अल्पसंख्यकों के लिए पहले से ही इस नीति में छूट थी जिसके तहत वो चीन में विवाहित दंपति एक से ज़्यादा बच्चे पैदा कर सकते हैं बशर्ते उनमें से एक अपने माता-पिता की इकलौती संतान हो। नवम्बर 2013 में चीनी कम्युनिस्ट पार्टी की केन्द्रीय कमेटी की बैठक में पारित 'बहुमखी गहरे सुधार से जुड़े महत्त्वपूर्ण प्रश्न' नामक प्रस्ताव के अनुसार हर उस परिवार को दो बच्चे पैदा करने की अनुमति होगी, जिस परिवार में माता-पिता में से कोई एक यदि अपने परिवार में अकेला बच्चा था।
