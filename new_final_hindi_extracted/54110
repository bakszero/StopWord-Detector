श्याम चरण गुप्ता

श्याम चरण गुप्ता (जन्म:९ फ़रवरी १९४५) एक प्रख्यात राजनीतिज्ञ एवं उद्योगपति है। श्याम चरण उत्तर प्रदेश के बाँदा लोकसभा क्षेत्र से २००४ में सांसद निर्वाचित हुए तथा १६ मई २०१४ से इलाहबाद के वर्तमान सांसद है। वे श्याम ग्रुप ऑफ़ कम्पनीज के संस्थापक एवं सी.एम.डी. है।

वर्ष १९८९ में वह भाजपा से ही चुनाव लड़कर मेयर बने। वर्ष १९९१ में कमल निशान पर ही इलाहाबाद संसदीय क्षेत्र से चुनाव लड़े। वर्ष १९९५ में उनकी पत्नी जमुनोत्री गुप्ता भी भाजपा के टिकट पर मेयर का चुनाव लड़ चुकी हैं। श्याम चरण ने विधानसभा का चुनाव भी भाजपा से ही लड़ा है। लोकसभा टिकट को लेकर ही उनका पार्टी नेताओं से मनमुटाव हुआ और उन्होंने सपा की राह पकड़ी। सपा के टिकट पर वर्ष २००४ में बांदा से सांसद चुने गए। २००९ लोकसभा चुनाव फूलपुर क्षेत्र से वह हार गए। १४ अप्रैल २०१४ को वे भाजपा के टिकट पर इलाहबाद संसदीय क्षेत्र से समाजवादी पार्टी के रेवती रमन सिंह को मात देते हुए भरी विजयी होकर सांसद निर्वाचित हुए। 

श्याम चरण गुप्ता ने सन १९७३ श्याम समूह की स्थापना थी। वर्तमान में यह जानी मानी बिज़नेस कम्पनी है। बीड़ी के बड़े व्यापारी होने के कारण गुप्ता को बीड़ी किंग भी कहा जाता है। 

जमुनोत्री गुप्ता इनकी पत्नी हैं। इनके दो पुत्र, विदुप अग्रहरि, विभव अग्रहरि और एक पुत्री वेणु अग्रहरि धींगरा हैं। श्याम चरण गुप्ता अग्रहरि वैश्य समुदाय से आते हैं।

