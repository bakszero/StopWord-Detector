लोनावला

लोनावला या लोनावाला (मराठी: लोणावळा), भारतीय राज्य महाराष्ट्र के पुणे जिले में स्थित एक पर्वतीय स्थल और नगर परिषद है। यह दो प्रमुख शहरों पुणे और मुंबई के बीच, पुणे से 64 किमी और मुंबई से 96 किमी की दूरी पर स्थित है। भारत भर में लोनावला इसकी प्रसिद्ध मिठाई चिक्की के लिए प्रसिद्ध है। यह पुणे और मुंबई के बीच के रेलमार्ग पर स्थित एक प्रमुख स्टेशन भी है। पुणे और मुंबई के बीच स्थित दोनों प्रमुख सड़कों, मुम्बई-पुणे द्रुतगति मार्ग और मुंबई-पुणे राजमार्ग पर भी यह पड़ता है। 

मानसून के दौरान यह जीवंत हो उठता है, जब चारों ओर हरियाली छा जाती है और सभी सूखे झरने और तालाब पानी से भर जाते हैं।
शब्द लोनावला, प्राकृत भाषा के दो शब्दों लेन और अवली से मिल कर बना है जहां लेन का अर्थ पत्थरों को काट कर बनाया "आश्रय स्थल" है वहीं अवली का अर्थ "श्रृंखला" है, इस प्रकार लोनावला का अर्थ लेनों की एक श्रृंखला से है।
आज का लोनावला कभी यादव वंश का एक भाग था। मुग़लों ने इस स्थान के सामरिक महत्व को देखते हुए इसे एक लंबे समय तक अपने कब्ज़े में बनाए रखा। इस स्थान पर उपस्थित किलों और मावला योद्धाओं ने मराठाओं और पेशवा साम्राज्य के इतिहास में एक महत्वपूर्ण भूमिका निभाई। 

1871 में लोनावला और खंडाला नामक दोनों पर्वतीय स्थलों की खोज बॉम्बे प्रेज़ीडेसी के तत्कालीन गवर्नर लॉर्ड एल्फिंस्टोन ने की थी।

लोनावला शहर को मध्य रेलवेज् और एन. एच. 4 मुंबई और पुणे शहरसे जुड़ा हुए है। मुंबई-पुणे के बीच प्रयास करने वाली सारी रेलगाड़ियां लोनावला शटेशन पर रुकती हैं।
