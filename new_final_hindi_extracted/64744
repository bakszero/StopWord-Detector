पुखरायाँ

पुखरायाँ , उत्तर प्रदेश के कानपुर देहात जिले में नगरपालिका है। यह उत्तर मध्य रेलवे के कानपुर-झाँसी सेक्शन में कानपुर देहात जिले का सबसे बड़ा रेलवे स्टेशन है जहां तीव्रगामी और अतितीव्रगामी रेलगाडियां ठहरती हैं। यह कानपुर देहात जिले के मुख्यालय से २२ किलोमीटर दक्षिण में लखनऊ-झाँसी मार्ग पर स्थित है। इसके दक्षिण में यमुना नदी एवं कालपी नगर है। भोगनीपुर से इसकी दूरी ४ किमी है। 

यह नगर उत्तर में रेल द्वारा कानपुर, लखनऊ, गोरखपुर आदि नगरों से और दक्षिण में झाँसी, इटारसी, मुंबई, चेन्नई आदि नगरों से जुड़ा हुआ है। रोड द्वारा यह नगर उत्तर में , कानपुर , लखनऊ आदि नगरों से तथा दक्षिण में यह नगर झाँसी, शिवपुरी, गुना, इंदौर आदि नगरों से जुड़ा हुआ है। पश्चिम दिशा में यह नगर मुगल रोड द्वारा इटावा, आगरा , ग्वालियर , दिल्ली , जयपुर आदि नगरों से जुड़ा हुआ है। पूर्व में यह नगर मुगल रोड द्वारा, फतेहपुर , इलाहबाद , वाराणसी आदि नगरों से जुड़ता है।





Pukhrayan
