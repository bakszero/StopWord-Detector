विनोद तिवारी

विनोद तिवारी का जन्म 23 मार्च 1973 को देवरिया, उ.प्र. में हुआ। हिंदी के आलोचक और संपादक। 'पक्षधर' पत्रिका के संपादक। दिल्ली विश्वविद्यालय, दिल्ली के हिंदी विभाग (उत्तरी परिसर) में हिंदी का अध्यापन। दो वर्षों के लगभग अंकारा विश्वविद्यालय, अंकारा (तुर्की) में विजिटिंग प्रोफ़ेसर। लेखन की शुरुआत आलोचना से ही। देश भर की सभी पत्र-पत्रिकाओं में 100 से ऊपर लेख और समीक्षाएं प्रकाशित। बहुचर्चित और हिन्दी जनक्षेत्र में स्वीकृत पत्रिका ‘पक्षधर’ का सम्पादन-प्रकाशन कर रहे हैं। ‘परम्परा, सर्जन और उपन्यास,’ ‘नयी सदी की दहलीज पर’, ‘विजयदेव नारायण साही (साहित्य एकेडेमी के लिए मोनोग्राफ)’, ‘निबंध : विचार-रचना’ और ‘आचार्य रामचन्द्र शुक्ल के श्रेष्ठ निबंध’, आचार्य महावीर प्रसाद द्विवेदी के श्रेष्ठ निबंध, आचार्य हजारी प्रसाद द्विवेदी के श्रेष्ठ निबंध, उपन्यास : कला और सिद्धांत, कथालोचना : दृश्य -परिदृश्य जैसे पुस्तकों का लेखन और सम्पादन। साहित्य एकेडेमी, दिल्ली की परियोजना ‘स्वाधीनता के बाद हिंदी साहित्य का इतिहास’ में ‘आत्मकथा खंड’ का लेखन। महात्मा गांधी अंतर्राष्ट्रीय हिंदी विश्वविद्यालय वर्धा की पत्रिका ‘बहुवचन’ के दो अंकों का सम्पादन। युवा आलोचना के लिए देश भर में प्रतिष्ठित ‘देवीशंकर अवस्थी आलोचना सम्मान – 2013’ और ‘वनमाली कथालोचना सम्मान – 2016’ से सम्मानित। 
