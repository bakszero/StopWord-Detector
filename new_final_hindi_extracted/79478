मनन शाह

मनन शाह (जन्म: अगस्त 19, 1993) भारत के एक प्रसिद्ध एथिकल हैकर, युवा उद्यमी, साइबर सुरक्षा विशेषज्ञ, तकनीकि लेखक, एन्क्रिप्शन विशेषज्ञ एवं कंप्यूटर सुरक्षा के एक निजी सलाहकार है। वे साइबर सिक्यूरिटी फर्म अवलैंस ग्लोबल सॉल्यूशन्स के मुख्य कार्यकारी अधिकारी तथा संस्थापक हैं। वें गिनीज़ वर्ल्ड रिकॉर्ड्स एवं लिम्का बुक ऑफ़ रिकार्ड्स धारक हैं। 

गुजरात के वडोदरा में पले बढ़े मनन की प्रारंभिक शिक्षा एच एस शाह हाई स्कूल, जंबुसर से हुआ। बाद में कंप्यूटर साइंस में पारुल विश्वविद्यालय से डिप्लोमा किया।

मनन ने मात्र 16 वर्ष की आयु में ब्लैक एक्सपी नामक एक सॉफ्टवेयर बनाया, जिसे 20 लाख से ज़्यादा बार डाउनलोड किया गया। 19 साल की उम्र में विंडोज ब्लैक एक्सपी के लिए गिनीज बुक आफ व‌र्ल्ड रिकार्ड में प्रविष्टि प्राप्त कर एक कीर्तिमान स्थापित किया। वर्ष 2013 में उन्हें लिम्का बुक ऑफ़ रिकार्ड्स में भी स्थान प्राप्त हुआ। 
मनन शाह ने ट्विटर, याहू!, फेसबुक, नोकिया, ब्लैकबेरी, पेपल, स्काइप, ड्रॉपबॉक्स, गूगल, एप्पल, गोडैडी, माइक्रोसॉफ्ट, पिंग.ऍफएम, एडोब, साउंडक्लाउड, सैमसंग जैसी बड़ी कंपनियों में और आईआईटी, मैसाचुसेट्स प्रौद्योगिकी संस्थान, हार्वर्ड विश्वविद्यालय, स्टैनफ़ोर्ड जैसे शीर्ष शैक्षणिक संस्थानों में सॉफ्टवेर बग खोज निकाला, जिसकी सराहना की गई। इसी क्रम में, बग खोजने के लिए गूगल और फेसबुक से सम्मानित किया गया।

20 वर्ष की आयु में मनन शाह ने अवालैंस ग्लोबल सॉल्यूशंस प्राइवेट लिमिटेड नाम से एक साइबर सुरक्षा समाधान प्रदाता कंपनी की स्थापना की, जो उनके ग्राहकों को अपने वेब आधारित संसाधनों को सुरक्षित करने के लिए सक्षम बनाता है।

मनन शाह ने गुजरात पुलिस, राजस्थान पुलिस, रक्षा मंत्रालय, केन्द्रीय अन्वेषण ब्यूरो (गांधीनगर), वडोदरा अंतर्राष्ट्रीय हवाईअड्डा, सरदार वल्लभ भाई पटेल अन्तर्राष्ट्रीय हवाईअड्डा, वडोदरा महानगर पालिका, भारतीय इस्पात प्राधिकरण लिमिटेड, आईसीआईसीआई बैंक, सिटी बैंक, बैंक ऑफ़ बड़ौदा, PWC, माइक्रोसॉफ्ट, अदानी ग्रुप, आई टी सी लिमिटेड, पेप्सिको, सन फार्ममा, तेल एवं प्राकृतिक गैस निगम लिमिटेड, रिलायंस, लार्सन एंड टूब्रो, हनीवेल और गेल (इंडिया) लिमिटेड जैसे शीर्ष औद्योगिक संस्थानों तथा सरकारी एजेंसी व विभागों को भी सेवाएं प्रदान कर चुके हैं। 

मनन ने डेफ्कॉन (चेन्नई), डेफ्कॉन (बैंगलोर), TED, Vibrant Gujarat, BITA, Nullcon, THC जैसे अंतर्राष्ट्रीय सुरक्षा सम्मेलनों में बतौर वक्ता शिरकत कर चुके हैं। वें एनोनिमस सिक्यूरिटी कंसल्टिंग नामक एक प्राइवेट लिमिटेड कंपनी के निदेशक एवं मुख्य तकनीकी अधिकारी भी हैं। मनन ने रैनसमवेयर अटैक से बचने के लिए एक उपकरण का निर्माण किया हैं, जिससे रैनसमवेयर अटैक से बचा जा सकता हैं।

साल 2014 में मनन एमटीवी इंडिया के साइबर अपराध पर आधारित टीवी शो MTV Webbed 2 जिसे इन्होने कृतिका कामरा के साथ को -होस्ट किया। इस शो में वें सोशल नेटवर्क के सुरक्षित उपयोग पर अपने विचारों को साझा करते थे। 




