अज्ञातहेतुक बिंबाणुअल्पताजन्य रक्तचित्तिता

जब किन्हीं अज्ञात कारणों से किसी के रक्त में बिंबाणुओं (प्लेटलेट्स) की संख्या अत्यन्त कम हो जाती है तो इसे अज्ञातहेतुक बिंबाणुअल्पताजन्य रक्तचित्तिता (Idiopathic thrombocytopenic purpura या ITP) कहते हैं 
अधिकांश मामलों में यह रोग बिंबाणुओं के विरुद्ध एण्टीबाडीज के उत्पादन से सम्बन्धित है, इस कारण इसे 'प्रतिरक्षी बिंबाणुअल्पताजन्य रक्तचित्तिता' (immune thrombocytopenic purpura) या 'प्रतिरक्षी बिंबाणुअल्पता' (immune thrombocytopenia) भी कहते हैं। प्रायः यह रोग लक्षणविहीन (asymptomatic) होता है अर्थात इस रोग में कोई लक्षण ही नहीं दिखते। किन्तु बिंबाणुओं की संख्या बहुत ही कम हो जाने पर रक्तस्राव (bleeding) हो सकती है और रक्तचित्तिता (purpura) भी देखी जा सकती है।


