ग्रैंड ट्रंक एक्स्प्रेस २६१५

यह ट्रेन 1929 में मद्रास और दक्षिणी महरत्ता रेलवे द्वारा शुरू की गई थी। तत्कालीन मद्रास (अब चेन्नई) में इसका मुख्यालय था, उस समय यह ट्रेन पेशावर जो अब पाकिस्‍तान का हिस्‍सा है और मंगलौर के जो उस समय मद्रास प्रान्त का हिस्सा था के बीच चलाई गई थी। उस समय की यह सबसे लंबी दूरी तय करने वाली रेलगाड़ी थी। यह ऐतिहासिक रेलगाडी अब नई दिल्ली और मद्रास (अब चेन्नई) के बीच चलाई जा रही है। पहले कि तुलना में जीटी एक्सप्रेस का मार्ग अब काफी छोटा है। पहले भी इस ट्रेन की दूरी को कम किया गया था यह ट्रेन परिचालन के कुछ ही दिन बाद ही लाहौर (अब पाकिस्‍तान में) और मेटटुपालयम के बीच चलाई गई थी। तब यह ट्रेन ऊटी और कून्‍ूर को होते हुए चलती थी। उस समय की यह सबसे लंबी दूरी तय करने वाली ट्रेन की गिनती में आती थी।

आजादी से पहले जब यह ट्रेन चला करती थी तो पेशावर से मैंगलोर तक की दूरी तय करने में 104 घंटे लगते थे। अब यह ट्रेन भारत की राजधानी नई दिल्‍ली से तमिलनाडु की राजधानी चेन्नई के बीच प्रतिदिन चलती है। अब भी यह ट्रेन देश की राजधानी से तमिलनाडु की राजधानी तक पहुंचने में 35 घंटे 35 मिनट का समय लेती है। दोनों राजधानी की दूरी 2186 किलोमीटर (1358 मील) है। इस दूरी के बीच यह ट्रेन 38 स्‍टेशनों से होकर गुजरती है। आज भी यह ट्रेन देश की सबसे लंबी रेल मार्ग को तय करती है। और गंतव्‍य तक पहुंचने में तीन दिन का समय लेती है। 

ट्रेन अपने इस सफर में कई राज्‍यों से होकर गुजरती है जिसमें तमिलनाडु, आंध्र प्रदेश, तेलंगाना, महाराष्ट्र, मध्य प्रदेश, राजस्थान, उत्तर प्रदेश, हरियाणा और दिल्ली प्रमुख हैं। 

इस रेलगाडी में 24 डिब्बे जिसमें 13 स्‍लीपर क्‍लास के डिब्‍बे हैं, 3 एसी के 3 डिब्‍बे, 2 एसी का डिब्‍बा एवं 1 एसी का एक डिब्‍बा है। चार सामान्‍य और अनारक्षित और एक पेंट्रीकार है। कभी कभी ट्रेन में यात्रियों की संख्‍या बढने पर स्‍लीपर कोच लगाया जाता है और तब यह 25 डिब्‍बों की ट्रेन बन कर चलती है। चूंकि यह ट्रेन गै्ड ट्रंक रूट पर चलती है इसलिए इस ट्रेन का नाम ग्रेड ट्रैंक एक्सप्रेस रखा गया है। यह पूरी तरह से विद्युत संचालित ट्रेन है।
अब जीटी पहले की तरह प्रतिष्ठित और सबसे तेज चलने वाली ट्रेन नहीं रह गई है अब इसी मार्ग पर एक और ट्रेन संचालित है जिसका नाम है तमिलनाडु एक्सप्रेस। यह ट्रेन जीटी की तुलना में तेजगति से चलती है और इसके रास्‍ते में महज 10 स्‍टेशन पर ही रुकती है। 

नई दिल्ली से चेन्नई के बीच में पड़ने वाले स्टेशन

इरेल से आभार
