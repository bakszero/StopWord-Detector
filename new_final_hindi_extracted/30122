थावे

थावे या थावें बिहार के गोपालगंज जिले का एक मध्यम आकार का गाँव है। यहाँ पर देवी दुर्गा का एक प्रसिद्ध मंदिर है। यह गोपालगंज से ६ किमी दक्षिण-पश्चिम में स्थित है।

थावे दुर्गा मंदिर बिहार राज्य के गोपालगंज जिले में थावे नामक स्थान पर स्थित हथुवा राजा द्वारा बनवाया गया एक दुर्गा मन्दिर है। जिला मुख्यालय से इसकी दूरी मात्र ५ किमी है। चैत्र महीने में यहाँ विशाल मेला लगता है। मंदिर के पास ही देखने योग्य एक विशाल पेड़ है जिसका वानस्पतिक वर्गीकरण नहीं किया जा सका है। मन्दिर की मूर्ति एवं विशाल पेड़ के बारे में कई कहानियाँ प्रचलित है।
