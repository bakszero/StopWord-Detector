कान फ़िल्मोत्सव २०१४

६७वाँ वार्षिक कान फ़िल्मोत्सव १४ से २५ मई २०१४ तक आयोजित किया गया। न्यूजीलैण्ड के फ़िल्म निर्देशक जेन कैंपियन मुख्य प्रतियोगिता ज्यूरी (पंच) के मुखिया रहीं। पाम डओर का पुरस्कार तुर्की फ़िल्म "विंटर स्लीप" को मिला।

यह महोत्सव बहुप्रतिक्षित फ़िल्म "ग्रेस ऑफ़ मोनाको" से आरम्भ हुआ। इस फ़िल्म का निर्देशन ओलिवियर डाहान ने किया है और इसमें निकोल किडमैन ने ग्रेस केली का किरदार निभाया है। फ़िल्म सर्गियो लियोन द्वारा निर्देशित १९६४ की फ़िल्म "ए फिस्फुल ऑफ़ डॉलर्स" का ४के संस्करण समापन रात को प्रदर्शित की गया। यूरोपीय संसद चुनावों के कारण २५ मई २०१४ के स्थान पर २४ मई २०१४ को ही पाम डओर विजेता की घोषणा की गई और अन सर्टेन रिगार्ड की घोषणा २३ मई को की गई। समारोह के पोस्टर १९६३ की फेडरिको फेलिनी की फ़िल्म "ओत्तो ए मोज़्ज़ो" (आठ और आधा) के अभिनेता मार्चेलो मास्त्रोयानी ने चित्रित किया।

मुख्य प्रतियोगिता सहित २०१४ के महोत्सव के लिए फ़िल्मों का आधिकारिक चयन १७ अप्रैल २०१४ को घोषित किया गया। फ्रांसीसी अभिनेता लैम्बर्ट विल्सन ने उद्घाटन और समापन समारोह मेजबानी की।

समारोह में पाम डओर पुरस्कार तुर्की के फिल्म निर्देशक नूरी बिल्ज जेलान की "विंटर स्लीप" ने जीता।





