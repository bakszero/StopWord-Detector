बानो कुदसिया

बानो कुदसिया (, 28 नवंबर 1928 – 4 फरवरी 2017), 'बानो आप्पा' नाम से विख्यात। पाकिस्तानी उर्दू उपन्यासकार और पटकथा लेखिका थी। 
‘राजा गिद्ध’ उनका प्रसिद्ध उपन्यास है। उनकी अन्य प्रमुख रचनाओं में आतिश-ए-जोरि -पा, एक दिन, अमर बेल, चहर चमन, फुटपाथ की घास और हवा के नाम आदि शामिल हैं। उनका जन्म 28 नवंबर, 1928 को फिरोजपुर पंजाब (ब्रिटिश भारत) में हुआ था। उन्हें पाकिस्तान सरकार द्वारा वर्ष 1983 में सितारा-ए-इम्तियाज और वर्ष 2010 में हिलाल-ए-इम्तियाज पुरस्कार से सम्मानित किया गया था। 4 फरवरी, 2017 को लाहौर में उनका निधन हो गया। 

उनका लेखन देश और विदेश में लोकप्रिय था। उन्होंने बचपन में ही लघु कहानियों का लेखन शुरू कर दिया था लेकिन उन्हें 'राजा गिद्ध' उपन्यास से प्रसिद्धि मिली। इस उपन्यास की देश और विदेश में खूब तारीफ हुई थी। उन्होंने आधी बात, आतिश-ए-जर-पा, इक दिन, अमर बेल, चाहर चमन, फुटपाथ की घास और हवा क्या नाम जैसी कई लोकप्रिय किताबें लिखी थीं। उनका नाटक 'आधी बात' एक क्लासिक रचना माना जाता है। 
बानो बंटवारे के बाद पाकिस्तान में बस गई थीं। उनके पति अशफाक अहमद उर्दू अदब की बड़ी हस्तियों में से एक थे।

उन्हें हृदय से संबंधित दिक्कतों के चलते अस्पताल में भर्ती कराया गया था, लेकिन उनकी तबीयत लगातार बिगड़ती गई। उन्होंने 4 फरवरी 2017 की शाम अंतिम सांस ली। उनके पार्थिव शरीर को लाहौर के मॉडल टॉउन में उनके पति अशफाक अहमद की कब्र के पास ही दफनाया गया।




उन्हें 2003 में सितारा-ए-इम्तियाज और 2010 में हिलाल-ए-इम्तियाज से नवाजा गया। 
