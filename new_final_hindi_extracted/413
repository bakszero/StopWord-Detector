इनसीड

इनसीड (INSEAD) एक बहु-परिसर अंतर्राष्ट्रीय व्यापार स्कूल और अनुसंधान संस्थान है। यूरोप (फ़्रांस), एशिया (सिंगापुर) और मध्य पूर्व (आबू धाबी) में इसके परिसर (केम्पस) हैं और इज़राइल में एक अनुसंधान केंद्र है। यह स्कूल एक पूर्णकालिक (फुल टाइम) एमबीए प्रोग्राम, प्रबंधन में एक पीएचडी प्रोग्राम और कई अन्य कार्यकारी शिक्षण प्रोग्राम पेश करता है (जिसमें एक कार्यकारी एमबीए भी शामिल है).

इनसीड (INSEAD) अंतरराष्ट्रीय व्यवसायिक शिक्षा की अवधारणा में अग्रणी है और विश्वस्तरीय व्यापार के क्षेत्र के अग्रणियों की बढती आवश्यकताओं को पूरा करता है। यह स्कूल पूरी दुनिया के चोटी के व्यापार स्कूलों में सबसे प्रभावशाली और अभिनव स्कूलों में से एक के रूप में विख्यात है। स्कूल का मुख्य विभेदन वर्ग विविधता, शिक्षा की गुणवत्ता और इसके विद्यार्थियों के नेटवर्क के प्रसार और क्षमता में निहित है। यह ग्लोबल बिजनेस स्कूल नेटवर्क का एक सदस्य है। फोर्ब्स (Forbes) ने इनसीड एमबीए को दुनिया में पहले नंबर के एक-वर्षीय एमबीए प्रोग्राम का दर्जा दिया है। 2010 की फाइनेंशियल टाइम्स ग्लोबल एमबीए रैंकिंग में, इनसीड को पांचवे स्थान पर रखा गया (जो स्टेनफोर्ड ग्रेजुएट स्कूल ऑफ़ बिजनेस से जुड़ा है) और यह इस सूची में पहले नम्बर का एक-वर्षीय एमबीए प्रोग्राम है। क्यूएस टॉप एमबीए (QS TopMBA), जो स्कूलों को को उनके क्षेत्रों के अनुसार रैंक देता है, ने इनसीड को यूरोप और एशिया पेसिफिक दोनों में पहले स्थान पर रखा। बिजनेस वीक ने इसे अंतर्राष्ट्रीय एमबीए प्रोग्रामों में तीसरे स्थान पर रखा। 

इनसीड (INSEAD) एमबीए विद्यार्थोयों को तीन महाद्वीपों में अध्ययन करने का अवसर मिलता है (पेनिसिल्वेनिया विश्वविद्यालय के व्हार्टन स्कूल और दो परिसर संरचना वाले एक स्कूल के साथ गठबंधन के माध्यम से). सितम्बर 2010 में शुरू होने के बाद, केलोग स्कूल ऑफ़ मेनेजमेंट के साथ एक परिसर विनिमय प्रोग्राम पेश किया जायेगा. इनसीड ने कैरियर सेवाओं का साझा करने के लिए हार्वर्ड बिजनेस स्कूल, स्टेनफोर्ड ग्रेजुएट स्कूल ऑफ़ बिजनेस और केलोग स्कूल ऑफ़ मेनेजमेंट के साथ एक पारस्परिक समझौता भी किया है। इन चारों स्कूलों के विद्यार्थियों के पास एक दूसरे के लिए नौकरी के विशेष अवसर के डेटाबेस उपलब्ध होते हैं।

अन्य

इनसीड का लक्ष्य है एक ऐसे शिक्षण वातावरण को बढ़ावा देना जिसमें पूरी दुनिया के लोगों, उनके विचारों और उनकी संस्कृतियों को शामिल किया जाये; प्रबंधन शिक्षा को बढ़ावा देना; ऐसे अग्रणियों और उद्यमों का विकास करना जो उनके संगठनों और उनके समुदायों के लिए महत्वपूर्ण हों; और अकादमिक सोच की सीमाओं का विस्तार करना और अनुसंधान के माध्यम से व्यापार को प्रभावित करना। 

(INSEAD) के तीन परिसर हैं मूल परिसर (यूरोप परिसर) फोंटेनेब्लू (Fontainebleau) में स्थित है, जो पेरिस के पास, फ़्रांस में है, यह मेट्रोपोलिटन फ़्रांस में दूसरे सबसे बड़े वन के साथ स्थित है. इनसीड का दूसरा परिसर (एशिया परिसर) सिंगापुर के शहर-राज्य के बुओना विस्ता जिले (Buona Vista district) में है। तीसरा और सबसे नया परिसर (मध्य पूर्व परिसर) आबू धाबी में स्थित है और वर्तमान में यह केवल खुला पंजीकरण कार्यकारी शिक्षा प्रोग्राम (open enrollment executive education programmes) ही उपलब्ध करा रहा है।

एमबीए प्रोग्राम को यूरोपीय और एशियाई दोनों परिसरों में पढाया जाता है, अधिकांश विद्यार्थी अपने पाठ्यक्रम का कुछ हिस्सा इन परिसरों में पूरा करते हैं। इनसीड अपने आप को न तो फ़्रांसिसी संस्थान बताता है, न ही सिंगापुर या अमीरात से सम्बंधित करता है, बल्कि यह अपने आप को एक विश्वस्तरीय स्कूल के रूप में वर्णित करता है। इनसीड का एक उत्तरी अमेरिकी कार्यालय न्युयोर्क शहर में है और एक अनुसंधान केंद्र इज़राइल में है।

इनसीड की स्थापना 1957 में जेओर्जेस डोरिअत, क्लौड जेन्सीन और ओलिविअर गिस्कार्ड दी'एस्तेंग ने की और यह यूरोप के सबसे पुराने व्यापर स्कूलों में से एक है।


इनसीड के डीन

इनसीड कंपनी/फर्म विशिष्ट और खुले पंजीकरण कार्यकारी शिक्षा प्रोग्राम दोनों उपलब्ध करता है, ये प्रोग्राम यूरोप और एशिया में स्थित इसके परिसरों में आबू धाबी में स्थित कार्यकारी शिक्षा केंद्र में उपलब्ध कराये जाते हैं। इनसीड कोर्पोरेट विश्वविद्यालयों के साथ साझेदारी में भी काम करता है। प्रतिभागी आमतौर पर सीनियर और चोटी के प्रबंधन से आते हैं, जिनके पास अपनी कम्पनी और उद्योग में काम करने का कई सालों का अनुभव होता है और जिन्होंने अपनी कम्पनी में अपनी 'उच्च क्षमता" दर्शायी होती है। 120 से अधिक देशों से लगभग 9500 अचिकारी प्रत्येक वर्ष इनसीड के पाठ्यक्रम में हिस्सा लेते हैं।

खुले पंजीकरण प्रोग्राम में निम्नलिखित क्षेत्र शामिल हैं: सामान्य प्रबंधन, नेतृत्व, वित्त और बैंकिंग, चोटी का प्रबंधन, रणनीति, फैसला लेना, लोग और प्रदर्शन प्रबंधन, विपणन, परिचालन प्रबंधन और उद्यमशीलता और पारिवारिक व्यापार प्रोग्राम.
सामरिक आर एंड डी प्रबंधन पाठ्यक्रम के लिए इस साल का विषय स्टीव जॉब्स एंड एप्पल है।

इनसीड ने दुनिया भर में कई उद्योगों कम्पनियों और फर्मों के साथ काम किया है और यह 1960 के दशक के बाद से कार्यकारी शिक्षा प्रोग्रामों का विकास कर रही है। इसमें वे प्रोग्राम शामिल हैं जो प्रतिस्पर्धी परिवर्तनों को संबोधित करते हैं, उच्च-प्रदर्शन संस्कृति के निर्माण में मदद करते हैं, साथ ही नेतृत्व विकास, विलय के बाद के एकीकरण, जम्प-स्टार्ट कोरपोरेट रूपांतरण प्रक्रिया में मदद करते हैं और तकनीकी और बाजार के नवाचारों को बढ़ावा देते हैं। इनमें प्रोग्राम के बाद का फोलो-अप शामिल है जो सीखने के प्रभाव का मापन और प्रबंधन करते हैं।

ग्लोबल कार्यकारी एमबीए के लिए इनसीड के तीन परिसर यूरोप (फ़्रांस), एशिया (सिंगापुर) और मध्य पूर्व (आबू धाबी) में हैं, जो एक सुविधाजनक और मोड्यूलर प्रारूप में एक बेजोड़ अंतर्राष्ट्रीय और बहु सांस्कृतिक अनुभव प्रदान करते हैं। यह प्रोग्राम अपने अधिकांश प्रतिभागियों को इतना आकर्षित करता है कि वे हर परिसर से 5 घंटे की यात्रा कर के अध्ययन हेतु आते हैं। इसी ने इनसीड को ऐसी बेजोड़ विविधता प्रदान की है जिससे इनसीड ने अपना नाम कमाया है।

कई देशों से प्रतिभागियों का यह समूह काम करते समय नेतृत्व और प्रबंधन क्षमता का विकास करता है। यह प्रोग्राम ऐसा ज्ञान उपलब्ध करता है जिसे लगभग तुरंत कार्य स्थान पर लागू किया जा सकता है।

इस प्रोग्राम के उपयोग में सुधार लाने के लिए इनसीड ने ग्लोबल कार्यकारी एमबीए के मध्य पूर्व सेक्शन की शुरुआत की है जो फ़्रांस और सिंगापुर में यूरोप-एशिया सेक्शन के साथ विलय से पहले इनसीड के आबू धाबी परिसर पर लगभग आधे मोड्यूल पेश करता है।

इनसीड चीन के प्रतिष्ठित सिंगुआ विश्वविद्यालय (Tsinghua University), टीआईईएमबीए (TIEMBA) के साथ एक संयुक्त ईएमबीए प्रोग्राम का सञ्चालन भी करता है। इसमें से आधा प्रोग्राम चीन में पढाया जाता है और आधा इनसीड के परिसरों में पढाया जाता है। चीन केंद्रित प्रोग्राम जीईएमबीए की तरह 12 सप्ताह की सरंचना का है लेकिन 18 माह में पूरा होता है। जीईएमबीए प्रोग्राम और टीआईईएमबीए प्रोग्राम जुलाई में फ्रांस में विलय हो जाते हैं। http://tsinghua.insead.edu.sg/

विभिन्न ईएमबीए प्रोग्रामों का अध्ययन

इनसीड के कार्यकारी एमबीए प्रोग्राम की सामान्य रुपरेखा

व्यापार के बुनियादी बिंदु: फोकस मुख्य प्रबंधन विषयों में महारत हासिल करने पर करना होता है। इसमें मुख्य पाठ्यक्रम पर विशेष रूप से ध्यान दिया जाता है, इसके अलावा कुछ वैकल्पिक पाठ्यक्रमों में से चुनाव भी किया जाता है।

प्रबंधकीय व्यवहार: इसमें प्रबंधन की प्रक्रिया और एक रणनीतिक मानसिकता के विकास पर ध्यान केन्द्रित किया जाता है। मुख्य प्रबंधन चुनौतियों (Key Management Challenges (KMC)) के माध्यम से, प्रतिभागियों में एक बहुविषयी दृष्टिकोण का विकास होगा। केएमसी कई क्षेत्रों से सम्बंधित व्यापक मुद्दों से निपटने में मदद करते हैं और व्यापार के भिन्न क्रियात्मक पहलुओं पर ध्यान केन्द्रित करते हैं।

वास्तविक-जीवन में कार्यान्वयन
प्रोग्राम सिद्धांत से वास्तविकता तक एक पुल प्रदान करता है। एक आवेदक टीम का प्रोजेक्ट प्रोग्राम का मुख्य हिस्सा बनाता है। अध्ययन के एक और अनुप्रयोग में, आपके परिसर के बाहर के कार्यों के एक भाग के रूप में तीन कार्यान्वयन निबंध होते हैं। मुख्य पाठ्यक्रमों में से एक से सम्बन्धित, प्रत्येक निबंध व्यापार के सिद्धांत और वास्तविकता के बीच समानता (या असमानता) को उजागर करता है। साथ ही आपके मुख्य प्रबंधन चुनौतियों के पाठ्यक्रम को प्रतिबिंबित करने वाले दस्तावेज भी बनाये जाते हैं।

नेतृत्व और व्यक्तिगत विकास
नेतृत्व विकास प्रक्रिया, हमारे कार्यकारी एमबीए प्रोग्राम का एक विशिष्ट अवयव है, जो आपकी नेतृत्व शैली की खोज और इसके सुधार में मदद करती है। अपने आप को समझ कर और समूह में काम करके, आप व्यक्तिगत और टीम कोचिंग प्राप्त करते हैं, आप एक सुरक्षित वातावरण में अपने बारे में नयी चीजें जानते हैं .

प्रवेश
ईएमबीए के विद्यार्थी औसतन 10 साल का काम का अनुभव और पर्याप्त प्रबंधकीय अनुभव प्राप्त करते हैं। वे विश्लेषणात्मक क्षमता, भावनात्मक परिपक्वता और पारस्परिक कौशल का प्रदर्शन करते हैं।
आवेदन ऑनलाइन किया जाना चाहिए . आवेदन फाइल में 6 निबंध, 2 संदर्भ पत्र, एक जीएमएटी स्कोर और अधिकारिक अकादमिक प्रतिलेख होते हैं। पूरी की गयी फाइलों को पूर्व-चयन समिति को प्रस्तुत किया जाता है और पहले से चयनित विद्यार्थियों को अंतिम स्वीकृति के लिए एक साक्षात्कार पास करना होता है। आवेदन पर पहले आओ पहले पाओ के आधार पर कार्रवाई की जाती है।

वित्तीय सहायता
इनसीड महिलाओं के लिए कुछ छात्रवृत्तियां भी उपलब्ध कराता है, जो उन विद्यार्थियों के लिए होती हैं जो सार्वजानिक सेवाओंऔर सामाजिक उद्यमों में सक्रिय होते हैं और जिन्होंने बहुसांस्कृतिक प्रबंधकीय क्षमताओं का विकास कर लिया है।

कैरियर सेवाएं
ईएमबीए को कैरियर में मदद करने के लिए कई जरूरतें होती हैं। क्योंकि उन्हें कैरियर सेवाओं के लिए अधिक अनुकूलित दृष्टिकोण की आवश्यकता होती है, इनसीड का लक्ष्य है "आंतरिक-कैरियर" (आपके अधिकांश कैरियर को आपके वर्तमान संगठन में बनाना) और "बाह्य-कैरियर" (आपके संगठन के बाहर कुछ परिवर्तन लाना) दोनों प्रकार की आवश्यकताओं को महत्त्व देना.

इनसीड के एमबीए प्रोग्राम में जरुरी प्रमुख और वैकल्पिक पाठ्यक्रमों की एक रेंज शामिल है। मुख्य पाठ्यक्रम प्रबंधन के पारंपरिक विषयों को कवर करता है, जिसमें वित्त, अर्थशास्त्र, संगठनात्मक व्यवहार, लेखा, नीतिशास्त्र, विपणन, सांख्यिकी, संचालन प्रबंधन, अंतर्राष्ट्रीय राजनैतिक विश्लेषण, आपूर्ति श्रृंखला प्रबंधन, नेतृत्व और कोरपोरेट रणनीति शामिल हैं।

इसके अलावा लेखांकन और नियंत्रण, निर्णय विज्ञान, अर्थशास्त्र और राजनीति विज्ञान, उद्यमिता और परिवार उद्यम, वित्त, विपणन, संगठनात्मक, रणनीति और प्रौद्योगिकी और संचालन प्रबंधन क्षेत्रों में लगभग 80 ऐच्छिक विषय हैं।

पढ़ाने के तरीकों में केस अध्ययन, व्याख्यान, सहकर्मियों का आपस में अध्ययन, ट्यूटोरियल्स, सामूहिक कार्य, सिमुलेशन और रोल-प्ले शामिल हैं। एमबीए प्रतिभागियों एक वक्र पर श्रेणियों में वर्गीकृत किया जाता है। अध्यापन का सभी काम अंग्रेजी में होता है।

इनसीड के एमबीए विद्यार्थियों में 80 से ज्यादा देशों से आये हुए छात्र हैं, जिनमें किसी भी राष्ट्र के विद्यार्थियों की संख्या 15 प्रतिशत से ज्यादा नहीं है। जनवरी से जून 2009 की कक्षाओं में एमबीए प्रोग्राम के प्रतिभागियों की राष्ट्रभाषाएं थीं अंग्रेजी, 20%; फ़्रांसिसी, 12%; हिंदी, 7%; जर्मन, 6%; स्पेनिश, 5%; मंदेरिन, 5%; अरबी, 5%; अन्य, 42%. इनसीड के अध्यापक 36 देशों से आये हैं और लगभग 38000 इनसीड के छात्र 160 से ज्यादा देशों में रहते हैं।

एमबीए प्रतिभागियों के लिए किसी भी परिसर में प्रवेश लेने के तरीके में कोई भिन्नता नहीं है। सभी एमबीए प्रतिभागी एमबीए प्रोग्राम शुरू करने के लिए अपना पसंदीदा परिसर चुन सकते हैं (यूरोप और एशिया परिसर), उनके पास जरुरत पड़ने पर दूसरे परिसर में चले जाने का विकल्प भी है। इनसीड के प्रोफ़ेसर भी एक ही वर्ष के बीच में परिसर बदल सकते हैं। दिसंबर 2008 की कक्षा के 70 प्रतिशत से ज्यादा एमबीए प्रतिभागियों ने अपना परिसर बदला. एशिया और यूरोप में अध्ययन के अलावा, प्रतिभागी अपने प्रोग्राम के बचे हुए हिस्से को संयुक्त राज्य अमेरिका में भी पूरा कर सकते हैं (इनसीड और व्हार्टन स्कूल के बीच एक संधि है जिसके अनुसार प्रत्येक स्कूल के एमबीए प्रतिभागी किसी दूसरे स्कूल में अध्ययन कर सकते हैं). 2007 की शुरुआत में, आबू धाबी में एक इनसीड केंद्र बनाया गया, जिसमें खुला पंजीकरण शिक्षा प्रस्तुत की जाती है। जनवरी 2010 में इनसीड आबू धाबी में अपना एक नया परिसर खोलेगा.

इनसीड के एमबीए प्रोग्राम में प्रवेश बहुत प्रतिस्पर्धात्मक है। आवेदक को आमतौर पर 5 साल का काम का अनुभव होना चाहिए, उसे व्यक्तिगत और काम के अनुभवों के माध्यम से बहुसांस्कृतिक ज्ञान होना चाहिए और कई भाषायें बोलना आना चाहिए। प्रवेश समिति उत्कृष्ट अकादमिक प्रदर्शन, कैरियर प्रगति, पारस्परिक कौशल और नेत्रित्व की क्षमता के आधार पर प्रवेश का निर्णय लेती है।
सभी आवेदकों के पास स्नातक की डिग्री या इसके समकक्ष डिग्री होनी चाहिए, प्रवाही अंग्रेजी बोलना आना चाहिए। उन्हें अपने मामले के पक्ष में विस्तृत निबंध से युक्त लम्बे आवेदन को जमा करना होता है, इसके अलावा एक प्रोफाइल, संस्तुति के दो शब्द, अधिकारिक अकादमिक ट्रांसक्रिप्ट, अपना स्नातक प्रबंधन प्रवेश परीक्षा का स्कोर, उनका पीटीई अकादमिक और एकीकरण का स्टेटमेंट, टीओईआइसी, टीओईएफएल, आईईएलटीएस या अंग्रेजी में प्रवीणता का (सीपीई) स्कोर (गैर-अंग्रेजी भाषियों के लिए) या प्रवेश भाषा प्रमाण (अंग्रेजी भाषियों के लिए) प्रस्तुत करना होता है। एमबीए तिभागियों का औसत जीएमएटी स्कोर पिछले 5 सालों के दौरान निरंतर 700 से अधिक (90 प्रतिशत) रहना चाहिए। 

वे आवेदक जो प्रवेश समिति के द्वारा स्क्रीनिंग प्रक्रिया की प्रारंभिक प्रावस्था को पास कर लेते हैं उन्हें दो साक्षात्कारों के लिए आमंत्रित कर लिया जाता है, जिनका संचालन उनके देश में दो इनसीड एमबीए के पूर्व छात्रों के द्वारा किया जाता है। जिस समय तक छात्र स्नातक होते हैं, उन्हें कम से कम 3 भाषाओं का ज्ञान हो जाना चाहिए। 

इनसीड के छात्र संघ और अन्य गैर सम्बद्ध संगठनों के द्वारा छात्रवृत्तियां उपलब्ध कराई जाती हैं।

मन जाता है कि इनसीड से बहर आने वाले व्यक्तियों में प्रमाणित अकादमिक उत्कृष्टता और प्रबंधन की प्रबल क्षमता होती है। इनसीड कैरियर सेवा टीम उन कम्पनियों की सहायता करती है जो इनसीड से आये एमबीए और प्रतिभागियों की भर्ती करना चाहती है। लगभग 120 कम्पनियां/फर्में प्रत्येक भर्ती के सीज़न के दौरान एशिया और यूरोप के परिसरों का दौरा करती हैं। कैरियर सेवाएं दोनों परिसरों में साल में दो बार कैरियर मेलों और कम्पनी प्रेजेंटेशन का आयोजन करती हैं, आंतरिक प्लेटफ़ॉर्म लिंक पर जॉब प्रस्तुत किये जाते हैं और हर स्नातक वर्ग के लिए एक सीवी पुस्तिका का प्रकाशन किया जाता है।

2009 के वर्ग के एमबीए प्रतिभागियों और स्नातकों को नौकरियां देने वल्ली मुख्य कम्पनियां थीं मेककिनसे एंड कम्पनी (McKinsey & Company (78)), बोस्टन कंसल्टिंग ग्रुप (Boston Consulting Group (44)), बेन एंड कम्पनी (Bain & Company (43), बूज एंड कम्पनी (Booz & Company (23)), स्टेंडर्ड चार्टर्ड बैंक (Standard Chartered Bank (15)), ए. टी. केरने (A.T. Kearney (11)), रोलेंड बर्जर स्ट्रेटेजी कंसल्टेंट्स (Roland Berger Strategy Consultants (8)), गूगल (Google (7)).

कैरियर सेवाओं का साझा करने के लिए इनसीड ने हार्वर्ड बिजनेस स्कूल, स्टेनफोर्ड ग्रेजुएट स्कूल ऑफ़ बिजनेस और केलोग स्कूल ऑफ़ मेनेजमेंट के साथ पारस्परिक समझौता भी किया है। चरों स्कूलों के छात्रों के पास एक दूसरे के डेटाबेस में नौकरियों के अवसर उपलब्ध होते हैं।
अन्य

इनसीड, अन्य अग्रणी बिजनेस स्कूलों के साथ एमबीए ग्लोबल कैरियर फोरम में भी हिस्सा लेता है।

इनसीड के एमबीए के छात्र छात्र क्लबों में शामिल हैं:

ग्लोबल लीडर सीरीज़ का संगठन इनसीड में एमबीए प्रोग्राम के प्रतिभागियों के द्वारा किया गया है ताकि विशिष्ट ग्लोबल नेताओं का आगे लाया जा सके जैसे विश्व स्तरीय निगमों के सीईओ और इनसीड एमबीए प्रोग्राम के अन्य व्यापार और विश्व स्तरीय अग्रणी.

आईपीइसी इनसीड परिसर में एक सबसे प्रमुख क्लब है। यह वार्षिक इनसीड निजी इक्विटी सम्मलेन का आयोजन करता है- जो उद्योग विकास और नेटवर्किंग के अवसरों पर चर्चा के लिए एक मंच उपलब्ध कराता है। 2003 के बाद से, इनसीड निजी इक्विटी सम्मेलन सबसे बड़ा और सफल निजी इक्विटी और उद्यम पूंजी अवसर बन गया है जिसकी मेजबानी यूरोप में एक अकादमिक संस्थान के द्वारा की जाती है।

1993 में स्थापित, इन्डेवोर इनसीड में सबसे बड़ा एमबीए विद्यार्थी क्लब है, इन्डेवोर समाज में व्यापार की भूमिका की जांच हेतु एक मंच उपलब्ध कराता है। हालाँकि यह मूल रूप से केवल अंतर्राष्ट्रीय विकास पर ध्यान केन्द्रित करता है, पिछले सालों के दौरान इन्डेवोर उन सभी क्षेत्रों की ओर ध्यान देने लगा है समाज को प्रभावित करते हैं (सीएसआर, परोपकार, स्थिरता और लघुवित्त, आदि)
इनसीड ऊर्जा क्लब विश्व स्तरीय ऊर्जा और पर्यावरणी क्षेत्रों में प्रतिभा, विचारों, संबंधों और अवसरों का एक नेटवर्क है। यह जलवायु में होने वाले परिवर्तन, ऊर्जा के बढ़ते उपयोग और ऊर्जा की असुरक्षा के लिए अंतर्राष्ट्रीय व्यापार समुदाय की प्रतिक्रिया को समर्थन देता है।

क्लब कोर्पोरेट सामाजिक उत्तरदायित्व को गंभीरता से लेता है और इनसीड अंतर्राष्ट्रीय विकास क्लब के साथ निकट सहयोग के माध्यम से स्थायित्व के मुद्दों को बढ़ावा देता है, इसे इन्डेवोर (INDEVOR) और इनसीड सामाजिक नवाचार केंद्र के रूप में भी जाना जाता है।

आउटसीड, इनसीड का वह समुदाय है जो समलैंगिकों और उभयलिंगियों का प्रतिनिधित्व करता है। आउटसीड का उद्देश्य है राष्ट्रीय और लिंग रेखा के साथ साधारण विविधता के बजाय विविधता के समग्र दृष्टिकोण को प्रतिबिंबित करना।

आउटसीड उन सभी लोगों के सामाजिक नेटवर्क प्रदान करता है जो प्रतिभागिता के इच्छुक हैं। इसके आलावा यह समलैंगिक और गैर-समलैंगिक पेशेवरों के व्यक्तिगत और विशेवर विकास के लिए अवसर उपलब्ध कराता है और अल्पसंख्यक मुद्दों पर जागरूकता बढ़ाने का प्रयास करता है।

यह क्लब एमबीए विद्यार्थियों के लिए एक मंच है जहां वे अपने उद्यमशीलता विचारों और अनुभवों का साझा करते हैं, नेटवर्किंग के अवसरों का विकास करते हैं और उद्यमशीलता संसाधनों तक पहुंच प्राप्त करते हैं। यह उद्यमशीलता और प्रारंभिक चरण के वित्त पोषण में संलग्न छात्रों के बीच संचार के लिए एक मार्ग भी है।

व्यापार क्लब में महिलाओं और INSEAD एमबीए महिलाओं व्यापार नेताओं की भूमिका में रुचि छात्रों के बीच समुदाय के निर्माण सहयोग के लिए एक मंच है। क्लब के लक्ष्यों के लिए पूर्व छात्रों और businesswomen के साथ नेटवर्किंग के अवसर प्रदान करने के लिए छात्रों के लिए भूमिका के मॉडल प्रदान कर रहे हैं, व्यापार में महिलाओं के पेशेवर, शैक्षणिक और सामाजिक हितों का समर्थन; सहिष्णुता और सम्मान के माहौल को बढ़ावा देने के लिए द्वारा INSEAD संस्कृति को मजबूत सभी छात्रों और INSEAD कार्यक्रमों में अधिक योग्य महिला प्रतिभागियों को आकर्षित.

इनसीड का प्रबंधन में पीएचडी प्रोग्राम विद्यार्थियों को व्यापार अनुसंधान में आगे बढ़ने में मदद करता है और प्रबंधकों और संगठनों में व्यापार के ज्ञान का प्रसार करता है।

यह प्रोग्राम उस अनुसंधान के लिए एक बहुविषयी दृष्टिकोण पर बल देता है जो व्यापार के विषयों के बीच सीमाओं का निर्धारण करता है। इन विषयों का प्रतिनिधित्व क्षत्र विशेषज्ञों के द्वारा किया जाता है: निर्णय विज्ञान, वित्त, विपणन, संगठनात्मक व्यवहार, रणनीति और प्रौद्योगिकी और संचालन प्रबंधन.

इनसीड के पीएचडी छात्र, अपने पूरे अध्ययन के दौरान अनुसंधान में सक्रिय रहते हैं, अकादमिक पत्रिकाओं के प्रकाशन में सक्रिय योगदान देते हैं और अपनी विशेषज्ञता के क्षेत्र में सम्मेलनों में प्रेजेंटेशन भी देते हैं। स्नातकों को दुनिया भर में प्रमुख विश्वविद्यालयों के अकादमिक पदों के लिए आमंत्रित किया जाता है।

इनसीड के पीएचडी प्रोग्राम में प्रवेश बहुत प्रतिस्पर्धी है, जिसमें 5 प्रतिशत से भी कम आवेदकों को प्रवेश मिलता है। आवेदकों के पास विश्वविद्यालय स्तर की डिग्री होनी चाहिए और अंग्रेजी में काम करने का ज्ञान होना चाहिए। अधोस्नातक स्तर की शिक्षा के सम्बंधित क्षेत्र की कोई खास जरुरत नहीं होती है। कमजोर गणितीय पृष्ठभूमि वाले आवेदकों को प्रोग्राम में प्रवेश करने से पहले अपनी गणित में सुधार पर काम करना होता है। प्रवेश के लिए जीएमएटी या जीआरई आवश्यक है। औसत जीएमएटी स्कोर 750 है और 800 का जीआरई मात्रात्मक स्कोर असामान्य नहीं है। आवेदक जिनकी राष्ट्र भाषा अंग्रेजी नहीं है, उन्हें टीओईएफएल परीक्षा पास करनी होती है, अगर उन्होंने ऐसे संस्थान से विश्विद्यालय की डिग्री नहीं ली है, जिसका पाठ्यक्रम विशेष रूप से अंग्रेजी में ना हो। 

इनसीद के 17 अनुसंधान केन्द्र हैं जो भिन्न व्यापार और भौगोलिक क्षेत्रों में अनुसंधान का संचालन करते हैं। कुछ अनुसंधान केंद्रों में शामिल हैं: 3i वेंतुरेलब, इनसीड सामाजिक अभिनव केन्द्र, कार्यकारी शिक्षा और अनुसंधान के लिए आबू धाबी केंद्र, वित्त का एशिया पेसिफिक संस्थान, इनसीड ब्लू ओशीन स्ट्रेटेजी इंस्टीट्युट, ग्लोबल अनुसंधान और शिक्षा के लिए इनसीड-व्हार्टन केंद्र, यूरो-एशिया और तुलनात्मक अनुसंधान केंद्र और नीति निर्धारण और जोखिम विश्लेषण के लिए केंद्र.

इनसीड ज्ञान वेब पोर्टल, संकाय अनुसंधान को प्रदर्शित करता है, जिसमें लेख और साक्षात्कार (ऑडियो और वीडियो) शामिल होते हैं। व्यापार नेताओं के साथ साक्षात्कार भी इसकी विशेषता है।

यूरोप परिसर में डोरियत पुस्तकालय और सिंगापुर परिसर में टानोतो पुस्तकालय एक दिन में 24 घंटे खुले रहते हैं और इनमें लगभग 60000 पुस्तकें और 10000 पत्रिकाएं हैं, इलेक्ट्रानिक संसाधनों के अलावा, किताबों का एक संग्रह, केस, थीसिस, लेख और इनसीड के प्रोफेसरों, पीएचडी के विद्यार्थियों और छात्रों के द्वारा प्रकाशित लेख और दस्तावेज शामिल हैं।

इनसीड में पढ़ाने के तरीकों में केस अध्ययन, व्याख्यान, सहकर्मियों के साथ अध्ययन, ट्यूटोरियल्स, सामूहिक कार्य, सिमुलेशन और रोल प्ले शामिल हैं।

केस विधि का उपयोग बड़े पैमाने पर शिक्षण की विधि के रूप में कक्षा में किया जाता है।
इनसीड के प्रोफेसरों के द्वारा लिखा गया बिजनेस केस अध्ययन दूसरा सबसे ज्यादा काम में लिया जाने वाला तरीका है, जिसका उपयोग हार्वर्ड बिजनेस स्कूल के केस अध्ययन के बाद, विश्व स्तर पर बिजनेस स्कूलों के द्वारा कक्षाओं में किया जाता है।

जिन बिजनेस मामलों या केसों को इनसीड में डिजाइन किया गया है, उन्हें कई पुरस्कार मिले हैं, ये केस क्लियरिंग हाउस में उपलब्ध हैं और इनका उपयोग कई अन्य बिजनेस स्कूलों के द्वारा किया जाता है।

व्यापार सिमुलेशन खेलों का उपयोग बड़े पैमाने पर इनसीड के द्वारा किया जाता है।
उनमें से कई को इनसीड के अध्यापकों के द्वारा डिजाइन किया गया है और इनका उपयोग कई अन्य बिजनेस स्कूलों के द्वारा भी किया जाता है।

बिजनेस सिमुलेशन खेलों के उदाहरण जिन्हें इनसीड के अध्यापकों के द्वारा डिजाइन किया गया है और इनका उपयोग कई संस्थानों में किया जाता है:

नवीनीकृत नवाचार लर्निंग दृष्टिकोण को शामिल करने के लिए इनसीड में कई अनुसंधान और पहलुओं का संचालन किया गया है।

लर्निंग तकनीक और दृष्टिकोण में अनुसंधान का संचालन विशेष केन्द्रों में किया गया है जैसे:

400 से अधिक राष्ट्रीय परिषद के सदस्य और 25 राष्ट्रीय परिषदें हैं, जो बोर्ड स्तरीय अधिकारियों से बनी हैं।

एसोसिएशन की स्थापना 1961 में छात्रों के एक समूह के द्वारा की गयी और यह 160 देशों में ग्लोबल इनसीड छात्र समुदाय के लिए सेवाएं उपलब्ध कराने हेतु इनसीड के साथ निकट साझेदारी में काम करती है। कई इनसीड अंतर्राष्ट्रीय छात्र संघ के सदस्य हैं, जिसमें 43 राष्ट्रीय छात्र संघ हैं।

राष्ट्रीय संगठनों के अलावा, इनसीड के छात्रों ने क्लब और समूह बनाये हैं जो विशिष्ट उद्योगों और गतिविधियों को समर्पित हैं। इनमें एनर्जी क्लब, इनसीड हेल्थकेयर छात्र नेटवर्क और सेलामेंदर गोल्फ सोसायटी शामिल हैं।



