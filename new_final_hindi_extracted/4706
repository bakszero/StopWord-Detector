बिचोलिम

बिचोलिम, (कोंकणी: दिवचल, मराठी: डिचोली), भारतीय राज्य गोवा के जिले उत्तर गोवा, का एक शहर और नगर परिषद है। यह बिचोलिम तालुका का मुख्यालय भी है। यह गोवा के पूर्वोत्तर में स्थित है और यह पुर्तगाल की नोवास कोंक्विस्टास (नई विजय) का हिस्सा था। बिचोलिम, गोवा की राजधानी पणजी से 30 किलोमीटर की दूरी पर स्थित है। गोवा में यह खनन का गढ़ है।
18 वीं शताब्दी तक बिचोमिम का अधिकांश एक स्वतंत्र जमींदार प्रभु सरदेसाई (संखाली/संगेम के) की मिलकियत था जबकि, बचा हुआ हिस्सा सावंतवाड़ी राजशाही के अधिकार क्षेत्र में आता था। 18 वीं शताब्दी के उत्तरार्ध में पुर्तगालियों ने नोवास कोंक्विस्टास (नई विजय) के रूप में इस पर कब्ज़ा कर लिया।
बिचोलिम पर स्थित है। इसकी औसत ऊँचाई 22 मीटर (72 फुट) है।

भारत की 2001 की जनगणना के अनुसार, बिचोलिम की जनसंख्या 14913 थी। जनसंख्या में पुरुषों का हिस्सा 52% और महिलाओं का हिस्सा 48% है। बिचोलिम की साक्षरता दर 80% थी जो तत्कालीन राष्ट्रीय साक्षरता दर 59.5% से अधिक थी; पुरुष साक्षरता दर 84% और महिला साक्षरता दर 75% थी। जनसंख्या का 10%, 6 वर्ष से कम आयु के बच्चों का था।

खनन बिचोलिम का मुख्य उद्यम है और लगभग 36% जनसंख्या, वेदांता (जिसने सेसा का अधिग्रहण किया था) की एक लोह-अयस्क की खान में कार्यरत है। बुधवार को बिचोलिम में बुध-बाज़ार लगता है जिसमें बिचोलिम और आस पास के इलाकों के लोग जरूरत के सामान का क्रय/विक्रय करते हैं। 
