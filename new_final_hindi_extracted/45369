बनारसीदास चतुर्वेदी

पण्डित बनारसीदास चतुर्वेदी प्रसिद्ध हिन्दी लेखक एवं पत्रकार थे। उनका जन्म फ़िरोजाबाद, उत्तर प्रदेश में हुआ था। वे राज्यसभा के सांसद भी रहे। उनकी स्मृति में बनारसीदास चतुर्वेदी सम्मान दिया जाता है।

हिन्दी में श्री बनारसीदास चतुर्वेदी के सम्पादकत्व में कोलकाता से 'विशाल भारत' नामक हिन्दी मासिक निकला, जिसने न केवल विदेशों में रहने वाले भारतीयों की दुर्गति की ओर ध्यान दिलाया बल्कि संसार की प्रगतिशील विचारधारा से हिन्दी जगत को परिचित कराया। पं॰ बनारसीदास चतुर्वेदी जैसे सुधी चिंतक ने ही साक्षात्कार की विधा को पुष्पित एवं पल्लवित करने के लिए सर्वप्रथम सार्थक कदम बढ़ाया था।

उन्होने 'मधुकर' नामक पाक्षिक पत्र का भी सम्पादन १ अक्टूबर १९४० से आरम्भ किया। श्री बनारसीदास चतुर्वेदी का योगदान बुन्देलखण्ड पत्रकारिता के क्षेत्र में अविस्मरणीय है।

उन्हे साहित्य एवं शिक्षा के क्षेत्र में भारत सरकार द्वारा सन १९७३ में पद्म भूषण से सम्मानित किया गया।

