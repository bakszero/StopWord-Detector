फतिह अकिन

फतिह अकिन (25 अगस्त 1973 को जन्म) तुर्की मूल के एक जर्मन फिल्म निर्देशक, निर्माता और पटकथा लेखक हैं। फतिह सन् 1998 में उस वक्त चर्चा में आईए जब उनकी पहली फीचर फिल्म "शॉर्ट शार्प शॉक" को लोकार्नो फिल्म फेस्टिवल में सम्मान के साथ-साथ सर्वश्रेष्ठ युवा निर्दशक का बवारियनव फिल्म पुरस्कार मिला।

फतेह अकिन का जन्म जर्मनी के हैम्बर्ग शहर में तुर्की मूल के एक परिवार में हुआ था। अपनी शुरुआती शिक्षा के बाद अकिन ने हैम्बर्ग कॉलेज के फाइन आर्ट्स विभाग में विजुअल कम्यूनिकेशन की पढ़ाई के लिए 1994 में दाखिला ले लिया और सन् 2000 में वहां से डिग्री हासिल की। अध्ययन के दौरान ही अकिन ने कई चोटी फिल्मों का निर्माण किया जिन्हें विभिन्न फिल्म समारोहों मेे देखा और सराहा गया। अनिक ने 2004 में मैक्सिकन मूल की जर्मन अभिनेत्री मोनिक ओबरम्यूलर से विवाह कर लिया।

अकिन ने बतौर निर्देशक पहली फिल्म के रूप में "शॉर्ट शार्प शॉक" का निर्देशन किया। अपनी पहली फिल्म से अकिन को दुनिया भर में पहचान मिल गई और इस फिल्म के लोकार्नो फिल्म फेस्टिवल में सम्मान के साथ-साथ सर्वश्रेष्ठ युवा निर्दशक का बवारियनव फिल्म पुरस्कार मिला। इसके बाद अकिन ने आज तक तकरीबन एक दर्जन से ऊपर फिल्मों के लिए काम किया है।

फिल्मों के लिए अकिन का पसंदीदा विषय है युवा जर्मन तुर्कों के जीवन का विरोधाभास, दो संस्कृतियों के बीच बंटा उनका संसार, उनका भ्रम और जीवन की जद्दोजहद। उनकी फिल्मों में एक तरफ रुढि़वादी परिवारों से सबद्ध युवा तुर्को को देखतें हैं तो दूसरी ओर पूरी तरह से आधुनिक यूरोपियन जीवन शैली को अपना चुके युवा है। यहां तक कि अकिन भी अपनी तुर्क पहचान को नकारते नहीं बल्कि कान्स फिल्म समारोह में उन्होंने अपनी फिल्म के लिए बाकायदा तुर्की सिनेमा की श्रेणी में पुरस्कार ग्रहण किया।

