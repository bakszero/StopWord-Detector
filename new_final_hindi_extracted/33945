आयरन मेडेन

आयरन मेडेन पूर्वी लंदन के लेटन का एक इंगलिश हेवी मेटल बैंड है, जिसका गठन 1975 में हुआ। बैंड का निर्देशन संस्थापक, बासिस्ट [बास-वादक] और गीतकार स्टीव हैरिस करते हैं। अपनी स्थापना के बाद से इस समूह के कुल 30 ऐल्बम रिलीज हो चुके हैं, जिनमें 14 स्टूडियो ऐल्बम, 7 लाइव ऐल्बम, 4 EPS और चार संकलन शामिल हैं।

ब्रिटिश हेवी मेटल बैंड की नयी लहर पैदा करने में अग्रणी रहे आयरन मेडेन ने 1980 के दशक के प्रारंभ में कामयाबी पायी और कई लाइनअप परिवर्तनों के बाद कई प्लैटिनम और गोल्ड ऐल्बमों की श्रृंखला जारी की. इनमें 1982 में जारी ""द नंबर ऑफ द बीस्ट" " जैसा प्लैटिनम-बिक्रीवाला ऐल्बम, 1983 में "पीस ऑफ माइंड", 1984 में "पावरस्लेव", 1985 में बहुप्रशंसित ऐल्बम" लाइव आफ्टर डेथ", 1986 में "समव्हेयर इन टाइम" और 1988 में "सेवेंथ सन ऑफ ए सेवेंथ सन" भी हैं। उनका हाल का वीडियो- "ए मैटर ऑफ लाइफ एंड डेथ" 2006 में रिलीज हुआ और "बिलबोर्ड" 200 में नंबर 9 पर और ब्रिटेन मे नंबर 4 पर पहुंच गया। ब्रिटेन में इस ऐल्बम को गोल्ड प्रमाणपत्र मिला और यह कुछ उन रॉक ऐल्बमों में से था, जिसे भारत में प्लै‍‍टिनम प्रमाणपत्र ‍िमला.अब तक के सबसे कामयाब हेवी मेटल बैंड, आयरन मेडेन ने पूरी दुनिया में 100 ‍मिलियन से भी ज्यादा रिकार्ड बेचे। 2002 में इस बैंड ने अंतरराष्ट्रीय उपल‍िब्ध के लिए आइवोर नोवेलो अवार्ड जीते. और इसे 2005 में अमेरिका दौरे के दौरान सनसेट बौलवर्ड, लॉस एं‍ज‍ि‍लिस, कैलिफोर्निया में हॉलीवुड रॉकवॉक में शामिल किया गया। अक्टूबर 2009 तक अपने करियर के इतिहास में बैंड ने 2000 से ज्यादा लाइव शो किया है।

आयरन मेडेन, क्रिसमस के दिन 1975 में बासिस्ट स्टीव हैरिस द्वारा गठित हुआ, जिन्होंने स्माइलर नामक अपने पहले ग्रुप को छोडने के तुरंत बाद इसे गठित किया। हैरी ने बैंड का नाम एलेक्जेंडर डुमास के उपन्यास "मैन इन द आयरन मास्क" के मूवी संस्करण पर रखा, जिन्होंने इसे उसी समय देखा था और आयरन मेडेन टार्चर डिवाइस के नाम पर इसका नामकरण हुआ।

स्टीव हैरिस और गिटारवादक डेव मुर्रे आयरन मेडेन के सबसे लंबे समय तक काम करने वाले सदस्य बने हुए हैं। मूल गायक पॉल डे को निकाल दिया गया, क्योंकि उनमें मंच पर दिखने वाली ऊर्जा और करिश्मे का अभाव था। उनकी जगह पर एक किस फैन डेनिस विलॉक को लिया गया, जो अपने प्रदर्शन के दौरान आग, मेक-अप और नकली खून का इस्तेमाल कर सनसनी पैदा करते थे। विलकॉक के दोस्त डेव मुर्रे को बुलाया गया, जिससे गिटारवादक डेव सुलिवान और टेरी रैंस को काफी हताशा हुई. इस वजह से हैरिस कुछ समय के लिए 1976 में अलग हो गये, हालांकि एकमात्र गिटारवादक मुर्रे के साथ ग्रुप को फिर से गठित किया गया।

आयरन मेडेन ने 1977 में एक अन्य ‍िगटरवादक बॉब स्वायर को नियुक्त किया, जिससे मुर्रे और विलकॉक के बीच मतभेद हो गये और हैरिस को मुर्रे और स्वायर दोनों को निकालने पर मजबूर होना पड़ा. नवंबर 1977 में ब्रिजहाउस का छोटा सा बैंड, कीबोर्ड पर टोनी मूर, गिटार पर टेरी वापरैम और ढोलवादक बैरी पुर्किस को साथ रख हैरिस ने बैंड के बाकी लोगों को निकाल दिया. डेव मुर्रे को फिर से रख लिया गया, जबकि डॉग सैम्पसन को ढोलवादक के रूप में बहाल किया गया।

लेटनस्टोन में रेड लॉयन पब में हुई एक बैठक में हुए एक सफल ऑडिशन में गायक पॉल डी'आनो को बहाल किया गया। स्टीव हैरिस ने कहा, "पॉल की आवाज में कई गुण हैं। उनकी आवाज की खड़खडा़हट, या इसे जो भी आप कहना चाहें, उनकी काबिलयत को और निखार देता है।"

आयरन मेडेन तीन साल से चल रहा था, लेकिन उसने अपने किसी संगीत को रिकॉर्ड नहीं किया था। 1978 में नए साल पर बैंड ने "द साउंडहाउस टेप" नामक एक डेमो पेश किया। केवल चार गानों के साथ बैंड ने कुछ सप्ताह के भीतर सभी पांच हजार प्रतियां बेच दी. डेमो का एक ट्रैक "प्रॉलर", "साउंड" पत्रिका में नील के के हेवी मेटल साउंडहाउस चार्ट में नंबर एक पर चला गया। "मेटल फॉर मुथास" (जो 15 फ़रवरी 1980 में रिलीज हुआ) के साथ-साथ "सैंक्चुअरी" और "वर्थचाइल्ड" में उन्हें पहली बार देखा गया।

1977 के आखिर से 1978 तक, 1979 में पॉल कैर्न्स के शामिल होने तक मुर्रे, बैंड में एकमात्र गिटारवादक थे। स्टूडियो में जाने से पहले ही कैर्न्स ने बैंड छोड़ दिया. कई अन्य गिटारवादक अस्थायी तौर पर काम पर रखे गये और आखिर में बैंड ने डेनिस स्ट्रैटन को लिया गया। प्रारंभ में बैंड ने डेव मुर्रे के बचपन के दोस्त एड्रियन स्मिथ को लेना चाहा, पर स्मिथ अपने बैंड, अर्चिन में व्यस्त थे। ढोलवादक डॉग सैम्पसन की जगह क्लाइव ब्लर (जिन्हें स्ट्रैटन लेकर आये थे) को लिया गया। दिसंबर 1979 में, बैंड ने EMI के साथ एक बड़ा रिकार्ड करार किया।

"आयरन मेडेन" की इपोनिमस 1980 में जारी की गयी। रिलीज के पहले सप्ताह में आयरन मेडेन ब्रिटिश ऐल्बम चार्ट में चौथे नंबर पर आया, और यह समूह ब्रिटिश हेवी मेटल आंदोलन की नई लहर के प्रमुख प्रेरकों में से एक बन गया। टाइटल ट्रैक के अलावा इस ऐल्बम में "रनिंग फ्री", "ट्रांसिल्वेनिया", "फैंटम ऑफ द ऑपेरा", "सैंक्चुअरी" जैसे शुरुआती दौर के लोकप्रिय गाने मूल ब्रिटिश ट्रैक में नहीं थे, पर अमेरिका में रिलीज हुए और बाद के रिलीज में इन्हें शामिल किया गया। बैंड ने ब्रिटेन का एक अहम दौरा किया और फिर 1980 के अनमास्क्ड टूर के यूरोपीय लेग के अवसर पर किस का प्रदर्शन करते रहे. आयरन मेडेन ने कुछ खास तारीखों पर जुडास प्रिस्ट का भी समर्थन किया। रचनात्मक और व्यक्तिगत मतभेद के बाद किस टूर के बाद डेनिस स्ट्रैटन बैंड से बर्खास्त कर दिये गये। स्ट्रैटन की जगह अक्टूबर 1980 में, एड्रियन स्मिथ ने ली.

1981 में मेडेन ने "किलर्स" नाम से अपना दूसरा ऐल्बम जारी किया। इस नए ऐल्बम में शामिल कई ट्रैक पहले ऐल्बम के रिलीज होने के पहले लिखे गये थे, पर बाद में उन्हें फालतू समझा गया। दौरे के समय काफी पहले संगीत तैयार कर लिये गये थे, इसलिए "प्रॉडिगल सन" और "मर्डरर्स इन द रू मोर्ग" (एडगर एलन पो की लघु कथा से इस शीर्षक को लिया गया) के लिए केवल दो ट्रैक लिखे गये।

1981 तक पॉल डी'आनो ने लगातार आत्मघाती व्य‍वहार दिखाया, खासकर नशीली दवाओं के सेवन के आरोपों के चलते, हालांकि उन्होंने इन आरोपों से इनकार किया। बैंड की अमेरिका में बड़ी सफलता हासिल करने की शुरुआत ही हुई थी कि उनका प्रदर्शन खराब होने लगा. 1981 के अंत में बैंड ने डी'आनो को बर्खास्त‍ कर दिया और एक नए गायक की खोज शुरू की.

सैमसन के पहले, ब्रूस डिकिन्सन ने सितंबर 1981 में आयरन मेडेन के लिए ऑडिशन दिया था और वे इसके बाद बैंड में शामिल कर लिये गये। 
उसके बाद वे छोटे से हेडलाइन दौरे के लिए निकले. अपने अगले ऐल्बम की भूमिका के रूप में बैंड ने कुछ चुने हुए मंचों पर "चिल्ड्रेन ऑफ द डेमेन्ड", "रन टू द हिल्स" "22 अकासिया एवेन्यू" और "द प्रिजनर" का प्रदर्शन किया, जिससे प्रशंसकों को उस कामयाब आवाज की झलक मिली, जिसने बाद में तहलका मचा दिया.

आयरन मेडेन के साथ डिकिन्सन का पहला ऐल्बम 1982 का "द नंबर ऑफ द बीस्ट" था, जो ब्रिटिश एल्बम # 1 चार्ट रिकार्ड में शामिल होने वाला पहला बैंड था और यह कई देशों में शीर्ष दस में आया। दूसरी बार बैंड दुनिया की यात्रा पर निकला, जिसके तहत उसने संयुक्त राज्य अमेरिका, कनाडा, जापान, ऑस्ट्रेलिया, ब्रिटेन और जर्मनी का दौरा किया। बैंड का अमेरिका दौरा‍ विवादास्पद साबित हुआ, क्यों‍कि अमेरिकी रूढ़िवादी राजनीतिक लॉबी ने ऐल्बम के टाइटिल ट्रैक के कारण आयरन मेडेन को ईश निंदक करार किया। बैंड के सदस्यों ने इन अलोचनाओं को रोकने का प्रयास किया, पर वे विफल रहे. ईसाई कार्यकर्ताओं के एक समूह ने बैंड के विरोध प्रदर्शन के तौर पर मेडेन के रिकार्ड (साथ-साथ ओजी ऑसबार्न के भी) नष्ट कर दिये.

उस समय भी डिकिन्सन के सैमसन प्रबंधन के साथ कानूनी विवाद थे और उनका गीतकार के रूप में नाम नहीं दिया जाता था। हालांकि, वे अब भी कई गानों पर "रचनात्मक प्रभाव" छोडने में सक्षम रहे. "गिटार लीजेंड" को दिये गये एक साक्षात्कार में उन्होंने दावा किया कि "चिल्ड्रेन ऑफ द डेमन्ड", "द प्रिजनर" और "रन टू द हिल्स" की पूरी थीम में उन्होंने योगदान दिया था।

‍दिसंबर 1982 में, ढोलवादक क्लाइव बर ने व्यक्तिगत और टूर की तारीखों को लेकर विवाद के कारण बैंड से अपना संबंध समाप्त कर दिया. उनकी जगह फ्रेंच बैंड ट्रस्ट के निको मैकब्रेन को लाया गया। उसके तुरंत बाद 1983 में बैंड ने ""पीस ऑफ माइंड" " ऐल्बम रिलीज किया, जो ब्रिटेन में # 3 स्थान तक पहुंचा और उत्तर अमेरिकी चार्ट में खाता खुला, बिलबोर्ड 200 में यह # 70 वें स्थान पर रहा. ""पीस ऑफ़ माइंड" " में सफल एकल गीत "फ्लाईट ऑफ़ इकेरस" और "द ट्रूपर्स" शामिल थी।

""पीस ऑफ माइंड" " की कामयाबी के तुरंत बाद 9 सितम्बर 1984 को बैंड ने "पॉवरस्लेव" रिलीज की. इस ऐल्बम में पसंदीदा "टू मिनट्स टू मिड नाइट", "एक्स हाई" और "राइम ऑफ द एंसियेंट मेरिनर" थे, आखिरी गीत सैमुअल टेलर कोलेरिड्ज की उसी नाम की कविता पर आधारित थी और इस गीत की लंबाई 13 मिनट थी।

ऐल्बम के बाद वर्ल्ड स्लेवरी टूर शुरू हुआ, जो बैंड का अब तक का सबसे बड़ा टूर था जिसके अंतर्गत 13 महीनों में कुल 193 शो किये गये। 
यह संगीत के इतिहास में सबसे बड़ा टूर था, जिसमें 13 महीनों की अवधि में कोर्स पर 3,500,000 लोगों का मनोरंजन किया गया। कई शो एक ही शहर में दोबारा किये गये, जैसे कैलिफोर्निया के लाँग बीच में, जहां 54 000 प्रशंसकों के लिए चार शो बुक किये गये। बाद में लाइव रिलीज हुए ऐल्बम ""लाइव आफ्टर डेथ" " की ज्यादातर रिकार्डिंग की गयी। तब से यह सबसे ज्यादा बिकने वाला मेटल लाइव ऐल्बम बन गया और समीक्षकों और प्रशंसकों ने इसे अब तक का सबसे अच्छा हार्ड रॉक/हेवी मेटल लाइव ऐल्बम करार दिया. आयरन मेडेन रॉक इन रियो फेस्टिवल में (महारानी के साथ) सुर्खियों में आया, जहां इसने अनुमानत: 3 लाख लोगों के बीच कार्यक्रम पेश किया। इस दौरे ने बैंड के कलाकारों को काफी थका दिया और समाप्ति पर इसने 6 महीने की छुट्टी ली. यह बैंड के इतिहास में पहला अवकाश था, इसने यहां तक कि नये प्रस्तावित लाइव एलबम के प्रचार का टूर भी रद्द कर दिया गया।

छुट्टी से लौटने के बाद बैंड ने अपने 1986 के स्टूडियो ऐल्बम ""समव्हेयर इन टाइम" " की विभिन्न शैलियों को अपनाया. यह एक कांसेप्ट ऐल्बम नहीं था, हालांकि इसका ताना बाना समय के अनुसार यात्रा और संबंधित विषयों - इतिहास, बीतता समय और लंबी यात्राओं को लेकर बुना गया। बैंड के इतिहास में पहली बार साउंड में लेयर डालने के लिए सिथेसाइज्ड बास और गिटार का प्रयोग किया गया। हालांकि मेडेन के प्रयोग वाले साउंड से अलग होने के बावजूद पूरी दुनिया में इसकी खासकर "वेस्टेड ईयर्स" की प्रशंसा हुई.

1988 में ""समव्हेयर इन टाइम" " पर प्रयोग के दौरान ही 1988 में ""सेवेंथ सन ऑफ ए सेवेंथ सन" " का जन्म हुआ। आयरन मेडेन के प्रयोग के सिलसिले को आगे बढ़ाते हुए इस कल्पित ऐल्बम ने एक पौराणिक बच्चे की कहानी को चित्रित किया, जिसके पास भेदक शक्तियां थीं। पहली बार बैंड ने रिकॉर्डिंग पर कीबोर्ड का इस्तेमाल किया, हालांकि पिछले रिलीज में गिटार सिंथेसाइजर का उपयोग किया गया था। समीक्षकों ने दावा किया कि इससे ऐल्बम के सुलभ रिलीज में मदद मिली. यह बैंड का दूसरा ऐल्बम बन गया, जो ब्रिटेन के चार्ट में हिट# 1 हुआ। 20 अगस्त 1988 को डोनिंगटॉन पार्क फेस्टिवल में 107,000 लोग उपस्थित थे और यह समारोह के इतिहास में सबसे ज्यादा भीड़ वाला समारोह बन गया। किस, डेविड ली रोथ, मेगाडेथ, गन एन रोजेज और हेलोविन सहित समारोह के दूसरे शो भी हुए.

1990 में, सिंगल ऐल्बम रिलीज करने के 10 साल के सिलसिले को खत्म करते हुए आयरन मेडेन ने "द फर्स्ट टेन ईयर्स" टेन सीडी की एक सिरीज और डबल 12" विनाइल्स जारी किये. फ़रवरी 24 और 28 अप्रैल 1990 के बीच एक-एक कर व्यक्तिगत हिस्से रिलीज किये गये, जिनमें B-साइड्स सहित प्रत्येक में आयरन मेडेन की दो सिगल्स थे।

1989 में, आइरन मेडेन के साथ दौरे करने के बाद एड्रियन स्मिथ ने अपने बैंड ASAP के लिए "सिल्वर एंड गोल्ड" शीर्षक ऐल्बम से अपना एकल ऐल्बम जारी किया। 1989 में इस ब्रेक के दौरान गायक ब्रूस डिकिन्सन ने गिलान के पूर्व गिटारवादक जैनिक गेर्स के साथ एक एकल ऐल्बम पर काम शुरू किया और 1990 में "टैटूड मिलियनेयर" जारी किया।

इसके तुरंत बाद, आयरन मेडेन नये ऐल्बम पर काम शुरू करने के लिए संगठित हुआ, पर एड्रियन स्मिथ ने उत्साह की कमी के कारण बैंड छोड़ दिया. जैनिक गेर्स, जिन्होंने ब्रुस डिकिन्सन के साथ एकल ऐल्बम में काम किया था, स्मिथ की जगह चुन लिये गये और सात सालों में टीम के पहले नये सदस्य बने. अक्टूबर 1990 में "नो प्रेयर्स फॉर द डाइंग" रिलीज हुआ।

एकल ऐल्बम "ब्रिंग योर डॉटर...टू द स्लॉटर" की कामयाबी के बाद यह बैंड पहली बार (और अब तक का एकमात्र) ब्रिटेन एकल चार्ट नंबर एक पर आया। यह ऐल्बम मूल रूप से साउंडट्रैक के लिए डिकिन्सन ने रिकार्ड किया था।"" यह 24 दिसम्बर 1990 को रिलीज किया गया और बी-साइड्स के साथ विभिन्न रूपों में जारी किये गये पहले रिकार्डों में से एक था। इस एकल ने सबसे तेज गति से नंबर एक के पायदान पर पहुंचने का रिकार्ड दर्ज किया और दो सप्ताह तक यह चार्ट रेटिंग में बना रहा.

आयरन मेडेन के साथ 1992 में जारी ऐल्बम "फीयर ऑफ द डार्क", के स्टूडियो के काम में लौटने से पहले डिकिन्सन ने 1991 में एकल दौरा किया। 1992 में जारी किए गए इस ऐल्बम को काफी दिनों तक पसंद किया जाता रहा (क्योंकि आयरन मेडेन के इस पहले ऐल्बम को LP की अपेक्षा CD के लिए रिकार्ड किया गया था) और इसके टाइटिल ट्रैक और "एफ्रेड टू शूट स्ट्रैंजर" जैसे कई गीत पसंदीदा बने रहे. इस डिस्क में बैंड के मधुर गीतों में से एक "वेस्टिंग लव" और #2 सिंगल "बी क्विक ऑर बी डेड" भी थे। इस डिस्क में गीतकार के रूप में पहली बार गेर्स दिखे और गीतों की रचना पर हैरिस और डिकिन्‍सन के बीच किसी तरह का आपसी सहयोग नहीं हुआ। इसके बाद जो व्यापक विश्वव्यापी टूर हुआ उसमें उनका सबसे पहले लैटिन अमेरिकन लेग (वर्ल्ड स्लेवरी टूर के दौरान एक एकल दौरे के बाद) शामिल था और और सात यूरोपीय देशों में "मांस्टर ऑफ रॉक फेस्टिवल" कार्यक्रम सुर्खियों में रहा. डोनिंगटन पार्क में आयरन मेडेन का दूसरा शो देखने 80 हजार लोग पहुंचे, जो ऐल्बम का उदगमस्थल बना और ""लाइव एट डोनिंगटन" " के वीडियो रिलीज का मूल प्रेरक बना. 

1993 में ब्रूस डिकिन्सन ने अपना एकल करियर संवारने के लिए बैंड को अलविदा कह दिया. हालांकि डिकिन्सन ने फेयरवेल टूर और दो लाइव एलबमों (बाद में जो एक ही पैकेज में ‍िफर से रिलीज किये गये) के लिए बैंड के साथ बने रहने पर सहमति जतायी. इनमें पहले ""ए रीयल लव वन" " गीत में 1986 से 1992 तक के गाने थे और इसे मार्च 1993 में रिलीज किया गया। दूसरा "द रीयल डेड वन" में 1975 से 1984 तक के गाने थे और यह तब रिलीज हुआ जब डिकिन्सन्स बैंड छोड़कर चले गये। 28 अगस्त 1993 को उन्होंने आयरन मेडेन के फेयरवेल शो को पूरा किया। इस शो का फिल्मांकन BBC द्वारा प्रसारित हुआ और "रेजिंग हेल" शीर्षक से वीडियो पर जारी हुआ।

वूल्फ्सबेन बैंड में रह चुके ब्लेज बेले को चुनने से पहले 1994 में बैंड ने सैकड़ों गायकों, प्रसिद्ध और अनजाने कलाकारों का ऑडिशन लिया। ब्लेज़ के पास अपने पूर्ववर्ती गायक से अलग गायन शैली थी, जिसका प्रशंसकों ने मिलाजुला स्वागत किया।

दो साल के अंतराल (और रिकॉर्डिंग से तीन साल के अंतराल- यह बैंड के लिए भी एक रिकॉर्ड था) के बाद आयरन मेडेन 1995 में लौट आया। "द एक्स फैक्टर" जारी करने के बाद बैंड 1981 के बाद से पहली बार ब्रिटेन में ऐल्बम श्रेणी में चार्ट के सबसे निचले (जबकि शुरुआत 8 नंबर पर हुई) स्थान पर आ गया।
इस ऐल्बम में 11 मिनट का गीत "साइन ऑफ़ द क्रॉस" सबसे लंबा गीत था, बैंड के लंबे गीत " एंसियेंट मरीनर" से भी लंबा था। ""फालिंग डाउन" " फिल्म पर आधारित "मैन ऑन द एज" और "लार्डस ऑफ़ फलाइज" नामक गीत भी इसी नाम के उपन्यास पर आधारित था। बैंड ने 1995 के बाकी बचे महीनों और 1996 में पहली बार इस्राइल का दौरा किया, हालांकि बैंड के पहले संकलन ""बेस्ट ऑफ़ द बीस्ट" " के लिए इसने विराम लिया था। बैंड की पहली प्रस्तुति में नया एकल गीत "वायरस" भी था।

बैंड ""वर्चुअल इलेवन" " के लिए स्टुडियो लौटा, जो 1998 में रिलीज हुई. ऐल्बम का चार्ट स्कोर बैंड के इतिहास में सबसे कम रहा और आयरन मेडेन के इतिहास में पहली बार ऐसा हुआ, जब दुनिया भर में एक मिलियन ऐल्बम की बिक्री का आंकड़ा भी नहीं पहुंचा। इसी समय, स्टीव हैरिस ने आयरन मेडेन की पूरी डिस्कोग्राफी को ""लाइव एट डोनिंगटन" " (पहली बार यह मुख्यधारा की रिलीज थी) तक नया तेवर देने में मदद की और सेट को रिलीज किया।

फरवरी 1999 में बेले ने आपसी सहमति से बैंड छोड़ दिया. उसी समय, बैंड ने अपने प्रशंसकों को तब अचरज में डाल दिया, जब उसने घोषणा की कि ब्रूस डिकिन्सन और गिटारवादक एड्रियन स्मिथ बैंड में फिर से शामिल हो रहे हैं और जेनिक गेर्स भी इसमें बने रहेंगे.अब आयरन मेडेन के पास तीन गिटारवादक थे और इनका एड हंटर दौरा एक बेहद सफल रीयूनियन दौरा साबित हुआ। इस दौरे ने बैंड के हाल-फिलहाल रिलीज और हिट हुए "एड हंटर" की लोकप्रियता बढ़ाने में मदद की, जिसमें उसी नाम का एक कंप्यूटर गेम भी था, जिसमें बैंड के शुभंकर का उपयोग किया गया था।

ब्रूस डिकिन्सन और गिटारवादक एड्रियन स्मिथ के बैंड में फिर से शामिल होने के बाद आयरन मेडेन की पहली स्टूडियो रिलीज 2000 की "ब्रेव न्यू वर्ल्ड" के रूप में सामने आया। थीम संबंधी प्रभाव जारी रहे, क्योंकि "द विकर मैन" उसी नाम की 1973 की ब्रिटिश फिल्म धारा और "द ब्रेव न्यू वर्ल्ड " - जिसका शीर्षक भी अल्डस हक्सले के इसी नाम के उपन्यास से लिया गया।

दुनिया के दौरे में 100 से अधिक तिथियां शामिल थीं और इसका समापन 19 जनवरी 2001 को ब्राजील के रॉक इन रियो फेस्टिवल में हुआ, आयरन मेडेन ने लगभग 250, 000 दर्शकों के बीच अपना कार्यक्रम पेश किया। इस प्रदर्शन को रिकार्ड किया गया और "रॉक इन रियो" 
नाम से मार्च 2002 में CD और DVD पर जारी किया गया।

2003 की गर्मियों में गिव मी एड...टिल आई'एम डेड की कामयाबी (पूरे यूरोप और अमेरिका में 10 लाख प्रशंसकों के बीच 56 शो हुए, जिसमें रॉक एम रिंग और रॉक इम पार्क में सुयंक्त रूप से 120000 लोगों के आने की सुर्खियां बनीं
और सबसे अहम रहा डाउनलोड समारोह प्रीमियर, जिसे देखने 50 हजार दर्शक पहुंचे) के बाद आयरन मेडेन ने "डांस ऑफ डेथ" रिलीज किया। उनके इस 13 वें ऐल्बम के रिलीज होने के बाद पूरी दु‍निया में समीक्षकों ने तो सराहा ही, इसे व्यावसायिक सफलता भी मिली. कुछ समीक्षकों का यह भी मानना था कि इस रिलीज का मुकाबला पहले जारी हुए पीस ऑफ़ माइंड और द नंबर ऑफ़ द बीस्ट 
जैसा ही है, जिसमें उनकी धुंधली छाया साफ दिखती है, न कि रीयूनियन के बाद का खिलता हुआ उत्साह. हमेशा की तरह, ऐतिहासिक और साहित्यिक प्रभाव जारी रहा खासकर "मोंटसेगर" जो कैथर के गढ के बारे में था जिसे उसने 1244 में जीता था, साथ ही 
"पासचेंडेल" भी पहले विश्व युद्ध के दौरान हुई एक महत्वपूर्ण लड़ाई से संबंधित थी। इस ऐल्बम के प्रचार के लिए डांस ऑफ़ डेथ नामक जो दौरा हुआ, वह ऐल्बम के लिए एक और मील का पत्थर साबित हुआ। वर्ष 2003-04 में 4 महीने की अवधि में 750.000 प्रशंसकों के बीच 50 जगहों पर कार्यक्रम पेश किये गये। इनमें दक्षिण अमेरिका, यूरोप, उत्तरी अमेरिका और जापान में बिकी सारी तारीखें शामिल थीं। 

समर्थन दौरे के रूप में जर्मनी के डार्टमुंड में वेस्टफालेनहेली में उनके प्रदर्शन को रिर्काड किया गया और "डेथ ऑन द रोड" शीर्षक से अगस्त 2005 में लाइव ऐल्बम और DVD के रूप में जारी किया गया।

2005 में, बैंड ने अपने पहले ऐल्बम "आयरन मेडेन" की 25 वीं और बैंड के गठन की 30 वीं सालगिरह मनाने की घोषणा की. यह दौरा 2004 में जारी किये गये DVD-"द अर्ली डेज" के समर्थन में था, क्योंकि बैंड ने दौरे में अपने पहले चार ऐल्बमों की सामग्री का ही उपयोग किया। अपने शुरुआती दिनों के समारोहों के हिस्से के रूप में "द नंबर ऑफ बीस्ट" एकल ऐल्बम को फिर से रिलीज किया गया और यह सीधे ब्रिटिश चार्ट में नंबर 3 पर आ गया। शुरुआती दिनों के विश्व दौरे में विभिन्न तारीखों में स्टेडियमों में पेश कार्यक्रमों ने सुर्खिया बटोरीं, इसमें स्वीडेन के उलेवी स्टेडियम में किया गया ऐतिहासिक शो भी शामिल था, जहां लगभग 60,000 प्रशंसक पहुंचे थे। इस संगीत समारोह का पूरे यूरोप में उपग्रह टेलीविजन पर प्रसारण किया गया, जिसे 60 मिलियन दर्शकों ने देखा. 

आयरन मेडेन के अंतिम ओजफेस्ट कार्यक्रम (जो 20 अगस्त 2005 को सैन बर्नार्डिनो के ग्लेन हेलेन के हुंडई पैविलियन में हुआ और जिसमें 50 हजार से अधिक दर्शक आये) में शैरोन ओसबौर्ने व अन्य ने PA सिस्टम बंद करके शो में खलल डाला, जिसके बाद MC ने "ओज़ी! ओज़ी!" के नारे लगाये. किसी ने बैंड पार्टी पर अंडे फेंक दिये और बाद में केली ओसबौर्ने और उसके साथियों को दोषी करार दिया गया। यह शो अस्थायी रूप से बंद कर दिया गया, जबकि बैंड के सदस्यों ने मैकब्रेन के ड्रम के उपकरणों, ब्रूस डिकिन्सन का माइक्रोफोन स्टैंड और स्टेज के फर्श को साफ किया। दर्शकों की ओर से कई बार व्यवधान करने के बाद आइरन मेडेन ने अपने सेट हटा लिये और शेरोन ओसबौर्ने मंच पर आए. मेडेन के सबसे लोकप्रिय नंबरों में से PA प्रणाली हटा ली गयी। शेरोन ओसबौर्ने ने ब्रुस डिकिन्सन पर ओजी ओसबौर्ने, ब्लैक सैबाथ का अपमान करने और ओजफेस्ट दौरे की गुणवत्ता बिगाड़ने का आरोप लगाया, जबकि उन्होंने बैंड और उनके सदस्यों की काफी तारीफ की. आयरन मेडेन के प्रसंशकों ने अपनी नाराजगी छोड़ दी और शेरोन की हरकतों के विरोध में 10,000 लोगों ने ओजफेस्ट छोड़ दिया. उनमें से कई लोगों ने बाद में ओजफेस्ट प्रोडक्शन प्रबंधन से आयरन मेडेन के शो को बर्बाद करने के लिए मुआवजे की मांग की. 

26 28 अगस्त को रीडिंग एंड लीड्स सप्ताहांत उत्सव में दो शो करके बैंड ने सुर्खियां बटोरीं. इन दोनों शो में अनुमानत: 130,000 लोग आये और आयरलैंड के RDS स्टेडियम में लगभग 40,000 प्रशंसक पहुंचे। दूसरी बार, बैंड ने पूर्व ड्रमर "क्लाइव बर एमएस ट्रस्ट फंड" चैरिटी के लिए एक चैरिटी शो पेश किया।

2006 की पतझड़ ऋतु में आयरन मेडेन ने ""ए मैटर ऑफ़ लाइफ एंड डेथ" " रिलीज की. हालांकि यह एक पारंपरिक ऐल्बम, नही था और समूचे गीतों में युद्ध और धर्म की थीम के साथ-साथ बैंड की कलात्मकता की भी झलक दिखी. यह दौरा कामयाब रहा और इस दौरान बैंड ने पूरा ऐल्बम मंचित किया, हालांकि इसकी प्रतिक्रिया मिश्रित रही.

आयरन मेडेन ने दिसंबर 2006 में "लाइव फ्रॉम एबे रोड" के लिए एबे रोड स्टूडियो में एक लाइव सत्र आयोजित किया। उनका शो मार्च 2007 में चैनल 4 (ब्रिटेन) और जून 2007 में सनडांस चैनल (अमरीका) के साथ सत्र में नताशा बेडिंगफिल्ड और जिप्सी किंग्स के साथ धारावाहिक रूप में दिखाया गया।

नवम्बर 2006 में, आयरन मेडेन और प्रबंधक रॉड स्मॉलवुड ने घोषणा की कि वे सैंक्चुअरी म्यूजिक के साथ अपने 27 वर्ष के रिश्ते को खत्म करेंगे और "फैंटम म्यूजिक मैनेजमेंट" नाम से अपनी नयी कंपनी शुरू करेंगे. इसके अलावा कोई अन्य महत्वपूर्ण परिवर्तन नहीं किए गए।

""द नंबर ऑफ बीस्ट" " की 25 वीं सालगिरह" मनाने के तौर पर "ए मैटर ऑफ़ लाइफ एंड डेथ" दौरे के दूसरे हिस्से को "ए मैटर ऑफ़ द बीस्ट" के रूप में डब किया गया और इसमें पूरी दुनिया में हुए शो के कुछ हिस्सों को भी दिखाया गया। बैंड ने ""ए मैटर ऑफ़ लाइफ एंड डेथ" " से पांच गीत तथा ""द नंबर ऑफ़ बीस्ट" " से पांच गीत शामिल कर शो करने की घोषणा की, पर वास्त‍व में बैंड ने ""द नंबर ऑफ़ बीस्ट" " से केवल चार गीत ही लिये. 2007 में सालाना दुबई डेजर्ट रॉक समारोह में शो कर पहली बार बैंड ने मध्य पूर्व में कदम रखा, जहां 20000 लोग शो देखने आये. बैंड ने [[बंगलोर]] पैलेस मैदान में 45000 लोगों के बीच एक संगीत कार्यक्रम से भारत में अपनी पहली प्रस्तुति की. इस घटना को पहली बार एक बड़े हेवी मेटल बैंड का भारतीय उप महाद्वीप के दौरे के रूप में लिया गया। बैंड के यूरोपीय देशों के कई स्टेडियमों में, जिसमें खुले आसमान के नीचे किये गये और छोटे-मोटे शो भी शामिल थे। अपने शानदार करियर में चौथी बार इंग्लैंड के डोनिंगटन पार्क में डाउनलोड समारोह को सुर्खियां मिलीं. इस शो में रिकार्ड तोड़ संख्या में दर्शक आये और हाल के वर्षों में टिकट की ऊंची कीमत और कैंप प्लेस प्राइस के बावजूद 80,000 के करीब दर्शक आये. जून 24 को क्लाइव बर MS ट्रस्ट फंड की सहायता से लंदन ब्रिक्सटन अकादमी में एक दौरे के प्रदर्शन के साथ दौरा समाप्त हुआ।

पर 5 सितम्बर 2007 को बैंड ने "समहवेयर बैक इन टाइम वर्ल्ड टूर" की घोषणा की, जो उनके ""लाइव आफ्टर डेथ" " ऐल्बम के DVD रिलीज से जुड़ा है। इस दौरे के लिए सेटलिस्ट 1980 के दशक की कामयाबियों और सेट डिजाइन के लिए "पावरस्लेव" युग पर विशेष ध्यान दिया गया। दौरे की शुरुआत भारत के मुंबई में 1 फ़रवरी 2008 को हुई, जहां बैंड ने लगभग 30,000 दर्शकों के बीच कार्यक्रम पेश किया। दौरे के पहले हिस्से में 21 शहरों में 24 संगीत समारोह आयोजित किये गये और बैंड के अपने चार्टर्ड विमान "एड फोर्स वन" में 50 हजार मील से अधिक की यात्रा पूरी की. 1992 के बाद से उन्होंने कोस्टा रिका और कोलंबिया में अब तक के अपने सबसे पहले कंसर्ट और अपने सबसे पहले ऑस्ट्रेलियाई शो किए. 12 मई को, बैंड ने एक नया संकलन ऐल्बम "समव्हेयर बैक इन टाइम" नाम से कंपाइलेशन ऐल्बम जारी किया। इसमें 1980 के पहले ऐल्बम एपोनिमस से लेकर "लाइफ एंड डेथ" के कई लाइव संस्करणों सहित 1988 के कई "सेवेंथ सन ऑफ़ ए सेवेंथ सन" के ट्रैक शामिल थे। ट्विकेंहैम स्टेडियम में ब्रिटेन के एकमात्र हेडलाइन शो के अलावा यह दौरा ब्रिटेन का पहला हेडलाइनिंग शो के रूप में चिह्नित हुआ। फरवरी और मार्च 2009 में दौरे के अंतिम चरण की शुरुआत हुई जिसमें पेरू और इक्वाडोर में शो किये गये और 16 साल में पहली बार न्यूजीलैंड में प्रथम शो हुआ। बैंड ने 2 वर्ष की अवधि के भीतर ही भारत में 2009 के फेस्टिवल में रॉक किया, जिसमें 20,000 की भीड़ शामिल हुई. 2 अप्रैल को फ्लोरिडा में समाप्त दौरे के बाद बैंड ने दौरा करने से विराम लिया।

20 जनवरी 2009 को बैंड ने घोषणा की कि वह चुनें हुए सिनेमाघरों में 21 अप्रैल को एक पूरी लंबाई वाली डॉक्युमेंट्री फिल्म रिलीज करेंगा. फरवरी और मार्च 2008 के बीच टाइटिल्ड "" फिल्म का फिल्मांकन "समव्हेयर बैक इन टाइम" दौरे के पहले चरण में हुआ। "फ्लाइट 666" के सह-निमता बैंगर प्रोडक्शंस [Banger Productions] थे और अमेरिका में यूनिवर्सल म्युजिक ग्रुप [Universal Music Group] द्वारा और दुनिया के बाकी हिस्सों में EMI रिकार्ड्स [EMI Records] द्वारा जारी की गई।

फलाइट 666 के प्रोमोशन के लिए एक रॉक रेडियो को दिये गये साक्षात्कार के दौरान, निको मैकब्रेन ने बताया कि आयरन मेडेन ने 2010 के प्रारंभ में स्टूडियो बुक किया है और वह साल के अंत तक उसके बाद फिर दौरा करेगा. 2009 के ब्रिट अवार्ड्स में बैंड ने सर्वश्रेष्ठ लाइव एक्ट का पुरस्कार जीता.

15 मार्च 2009 को साओ पाउलो में अपने लाइव प्रस्तुति के दौरान, ब्रूस ने मंच पर घोषणा की कि यह शो उनके करियर का सबसे बड़ा शो है। वास्तव में 1,00,000 लोगों की भीड़ आयरन के एकल शो के लिए सबसे बड़ी भीड़ थी, जिसमें दूसरे बैंडों की उपस्थिति नहीं थी। आयोजकों के अनुसार चिली का शो सबसे बड़ा (लगभग 70,000 प्रशंसक) रहा. समव्हेयर बैक इन टाइम टूर के समय ब्रूस डिकिन्सन ने कहा कि नये ऐल्बम के लिए लेख्स्टन और रिकार्डिंग की योजनाएं हैं और यह बहुत संभव है कि 2009 में आ जायेगा.
मेटल एज के साथ एक साक्षात्कार में स्रिटीव हेरिस ने कहा कि निश्चित रूप से एक और ऐल्बम तैयार होगा. उन्होंने कहा कि "मेरा हमेशा से यह दृष्टिकोण रहा है कि हमें 15 स्टूडियो ऐल्बम करने होंगे और अगला 15 वां ही होगा. उम्मीद है हम किस्मत आजमाने के लिए एक या दो करें, लेकिन हम देखेंगे कि यह वास्तव में कैसा होता है। डिकिन्सन ने दर्शकों को यह भी बताया कि भविष्य के दौरों के लिए आयरन मेडेन के हाल के दौरों से सामग्री जायेगी. नए एल्बम की संभावना और हैरिस की 15 ऐल्बम सीमा के बारे में पूछे जाने पर एड्रियन स्मिथ की टिप्पणी थी कि "हम म्युजिशियन हैं। हम अपना काम करते रहेंगे. बड़ी बात यह है कि हम अभी जो कर रहे हैं, उसे सुनने के लिए भारी संख्या में दर्शक इंतजार कर रहे हैं। इससे एक नए ऐल्बम के आने की उम्मीद जगी.

रॉक रेडियो के साथ एक साक्षात्कार में निको मैकब्रेन ने कहा कि नया आयरन मेडेन ऐल्बम 2010 तक पूरा हो जायेगा और दौरा 2010 या 2011 में शुरू होगा. 2 नवम्बर को लंदन के एक होटल में आयोजित क्लासिक रॉक मैगजीन अवार्ड्स के समारोह में जेनिक गेर्स ने BBC न्यूज़ से इस बात की पुष्टि की कि बैंड ने नई सामग्री तैयार कर ली है और कंपोजिंग और अभ्यास के लिए पेरिस, फ्रांस के लिए रवाना होगा. बैंड क्रिसमस और नए साल को देखते हुए अवकाश लेगा और फिर सीधे जनवरी में शायद सर्म वेस्ट स्टूडियो में नए ऐल्बम की रिकॉर्डिंग करेगा, जिसके प्रोडयुसर केविन शर्ली हैं।
हेवी मेटल डीजे एडी ट्रंक के साथ एक इंटरव्यू में ड्रमर निको मैकब्रेन ने इस बात की पुष्टि की कि बैंड ने नए ऐल्बम के लिए 8 गाने लिखे हैं और यह संभवतः 2011 में रिलीज होगा.

दिसंबर 2009 में आयरन मेडेन ने घोषणा की कि 2010 की गर्मियों में ब्रिटेन के सोनिसफेयर समारोहों, स्वीडन और फिनलैंड, तथा जर्मनी के वेकेन ओपन एयर में होने वाले उत्सवों में हिस्सा लेगा. उन्होंने यह भी कहा कि अगस्त में नॉर्वे के बर्गेन्हस किले में भी शो पेश करेंगे.

आयरन मेडेन 'VH1 के "हार्ड रॉक के 100 महानतम कलाकारों" में #24 रैंक पर आया। यह बैंड MTV "टॉप टेन ग्रेटेस्ट हेवी मेटेल बैंडस ऑफ़ आल टाइम" में भी चौथे नंबर पर आया। आयरन मेडेन VH1 क्लासिक:टॉप 20 मेटल बैंड्स की सूची में हर समय सर्वश्रेष्ठ तीसरा हेवी मेटल बैंड का खिताब मिला.
इस बैंड ने 2002 में अंतरराष्ट्रीय उपलब्धि के लिए इवोर नोवेलो अवार्ड जीता. 2005 में बैंड ने संयुक्त राज्य अमेरिका के अपने हॉलीवुड रॉकवॉक में शामिल किया गया।

आयरन मेडेन अपने डिस्क के लाइनर नोट में "अप द आयरन्स", का लगातार उपयोग करता है और बैंड के लाइसेंस वाले टी-शर्ट पर यह वाक्य देखा जा सकता है। 'द आयरन' वाक्यांश लंदन के फुटबॉल क्लब का वेस्ट हाम युनाइटेड के लिए प्रयोग किया जाता है, जिसके प्रशंसक संस्थापक स्टीव हैरिस है। आयरन मेडेन के प्रशंसक इस वाक्यांश को एक ग्रीटिंग या संकेत के रूप में आपस में इस वाक्यांश का इस्तेमाल करते हैं।

आयरन मेडेन का शुभंकर एडी भी बैंड के साइंस फिक्शन और हॉरर प्रभावित ऐल्बम कवर आर्ट का प्रतीक है। 1992 तक एडी का रेखांकन डेरेक रिग्स ने किया, हालांकि मेलविन ग्रांट सहित कई कलाकारों ने इसके कई संस्करण पेश किये. एडी बैंड के फर्स्ट पर्सन शूटर वीडियो गेम ""एड हंटर" " और साथ-साथ कई किताबों, ग्राफिक कामिक्स और बैंड से संबंधित बिजनस कागजातों पर दिखाया गया।

2008 में "केरंग!" ने "" शीर्षक वाला एक ऐल्बम जारी किया, जो आयरन मेडेन कवर गीत के रूप में कंपोज किया गया है और मेटालिका, मशीन हेड, ड्रीम थियेटर, ट्रीवियम, कोहीड और कैंब्रिया, एवेंज सेवेनफोल्ड और अन्य कलाकारों द्वारा गाया गया है, जो अपने करियर में आयरन मेडेन से प्रभावित थे। आधे दर्जन से अधिक अन्य आयरन मेडेन ट्रिब्यूट ऐल्बम (प्रत्येक में अलग-अलग कलाकार हैं) भी है, जिनमें एक पियानो ट्रिब्यूट, एक इलेक्ट्रो ट्रिब्यूट, एक ब्लैक मेटल ट्रिब्यूट और हिप हॉप ट्रिब्यूट भी शामिल हैं।

आयरन मेडेन के गीत कई वीडियो गेमों के साउंडट्रैकों में शामिल हैं, जिनमें "कार्मेगेडेन 2", "", "", "", "टोनी हॉक'स प्रो स्केटर 4", "SSX ऑन टूर" और "मडेन NFL 10" भी हैं। इनका संगीत लय वाले वीडियो गेम के "गिटार हीरो" और रॉक लयबद्ध वीडियो गेम के "रॉक बैंड" सिरीज में भी शामिल किया गया। आयरन मेडेन के गीत फिल्म "फेनोमेना" (जिसे अमेरिका में क्रीपर कहा जाता है और "मर्डर बाइ नंबर्स" जैसी फिल्मों में भी शामिल किये गये; जबकि MTV की एनीमेटेड जोड़ी बीविस और बटहेड ने आयरन मेडेन की प्रशंसा में कई बार बयान जारी किये.

इस बैंड का नाम, व्हीटस के "टीनेज डर्टबैग" गीत में प्रमुखता से लिया गया है (और कई बार दोहराया गया है।)

पंक रॉक बैंड NOFX ने अपने 2009 के ऐल्बम "कोस्टर" के शीर्षक गीत "एडी, ब्रुस और पॉल" जारी किया। इस ट्रैक में आयरन मेडेन की कहानी कही गयी है और इसे बैंड के शुरूआती दिनों की शैली में ही मंचित किया गया है।

बीजर ने अपने 2008 के ऐल्बम "रेड" के "हर्ट संग्स" में कई बार इनका नाम लिया।
इस कविता में लिखा गया है," आयरन मेडेन, जुडास प्रीस्ट, एंड स्लेयर टॉट मी हाउ टू श्रेड..."

वर्ष 1982 में बैंड ने अपनी सबसे लोकप्रिय, विवादास्पद और प्रशंसित ऐल्बमों में से एक ऐल्बम "द नंबर ऑफ़ द बीस्ट" जारी किया। इसका प्रभाव यह हुआ कि एक ईसाई समूह, खासकर अमेरिका के, बैंड को ईशनिंदक और अपवित्र कहकर प्रचारित किया और बैंड के ऐल्बमों को तोड़ना और जलाना आम बात हो गयी। 90 के दशक में ही बैंड को इसी वजह से चिली में प्रदर्शन से प्रतिबंधित (देश के सैन्य शासकों पर कैथोलिक समुदाय के प्रभाव के कारण) कर दिया गया। लेकिन इस धारणा के विपरीत, बैंड ईशनिंदक नहीं है। बैंड के अनुसार बैंड की नकारात्मक छवि उसके कुछ गानों व ऐल्बमों की वजह से बनी है, जो उनके धार्मिक विश्वासों से जुड़ी नहीं है और उनके संगीत का मुख्यबिंदु नहीं है। आयरन की DVD द अर्ली डेज में शामिल किये गये एक साक्षात्कार में स्टीव हैरिस ने सीधे तौर पर कहा कि वे ईशनिंदक नहीं हैं। बैड के बाद के ऐल्बमों का गीत और संगीत युद्ध, धर्म, आतंकवाद, भ्रष्टाचार और वर्तमान संकट और इससे संबंधित घटनाओं पर आधारित है, न कि ईशनिंदक या अधार्मिक थीम पर. उनके सबसे हाल का स्टूडियो प्रयास "ए मैटर ऑफ़ लाइफ एंड डेथ" प्राथमिक तौर पर युद्ध, मैनहट्टन परियोजना, जन्म और धर्म पर आधारित है।

उनपर जिनका प्रभाव रहा, उनमें AC/DC, जुडास प्रीस्ट, लेड ज़ेपेलिन, द हू, रश, थीन लिजी, UFO, डीप पर्पल, क्वीन, यूरिया हीप, विश्बोन ऐश, पिंक फ्लोयड, जेनेसिस, यस और जेथ्रो टूल का नाम शामिल हैं।

31 अक्टूबर 2007 को, आयरन मेडेन ने घोषणा की कि उन्होंने 2008 के "समव्हेयर बैक इन टाइम" दौरे के लिए परिवहन के रूप में एक एस्ट्रीयस 757 विमान की सेवाएं लीं. अग्रणी गायक ब्रूस डिकिन्सन ने विमान को चलाया, क्योंकि वही एस्ट्रीयस के लिए व्यावसायिक विमान पायलट थे। इस विमान का नाम बैंड के सदस्यों ने "एड फोर्स वन" दिया. इस विमान को एक कॉम्बी विन्यास में बदला गया, आयरन मेडेन की ड्रेस के रंग से इसे पेंट किया गया। "समव्हेयर बैक इन टाइम" दौरे के उन जगहों के नामों की सूची भी लगी हुई थी और आयरन मेडेन के उपयोग के साथ-साथ इस स्कीम का उपयोग 28 मई 2008 तक के वाणिज्यिक उड़ानों के रूप में किया गया। यही विमान (G-OJIB) फिर 2009 में "समव्हेयर बैक इन टाइम" दौरे के दूसरे चरण के लिए भी इस विमान का उपयोग किया गया। बैंड की अवार्ड जीतने वाली डॉक्युमेंट्री "" में भी इस विमान ने मुख्य भूमिका निभाई, जो 21 अप्रैल 2009 को ("मेडेन डे") 
42 देशों के सिनेमाघरों में दिखाई गयी और 9 जून 2009 को अमेरिका में DVD और ब्लू-रे प्रारूप में रिलीज की गयी।





! हॉल ऑफ फ़ेम - आयरन मेडेन







वर्तमान सदस्य 
पूर्व सदस्य 


