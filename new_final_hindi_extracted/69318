किंगडम ऑफ ड्रीम्स

किंगडम ऑफ ड्रीम्स, ग्रेट इंडिया नौटंकी कंपनी जो कि विज़क्राफ्ट इंटरनेशनल एंटरटेनमेंट प्राइवेट लिमिटेड और अपरा ग्रुप ऑफ कम्पनीज़ का एक संयुक्त उद्यम है, द्वारा स्थापित और संचालित एक गीत-नाट्य रंगमंच (ओपेरा थियेटर) है। किंगडम ऑफ ड्रीम्स का उद्घाटन हरियाणा के मुख्यमंत्री श्री भूपेन्द्र सिंह हुड्डा ने २९ जनवरी २०१० को किया था। ग्रेट इंडिया नौटंकी कंपनी की स्थापना भारत में मनोरंजन के परिदृश्य में उपस्थित खालीपन को भरने के साथ ही इसके द्वारा दुनिया भर में भारतीय संस्कृति और कला को बढ़ावा देने के लिए और भारतीयों को विश्व स्तर का उत्कृष्ट मनोरंजन प्रदान करने के लिए की गयी है। किंगडम ऑफ ड्रीम्स, भारत के राज्य हरियाणा के शहर गुड़गांव के सेक्टर २९ में स्थित है। 
