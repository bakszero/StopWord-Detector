फ़ुला लोग

फ़ुला (Fula) या फ़ुलानी (Fulani) पश्चिमी अफ़्रीका और अफ़्रीका के साहेल क्षेत्र में पूर्व में सूडान व इथियोपिया तक विस्तृत एक समुदाय है। इनकी जनसंख्या २ से २.५ करोड़ के बीच है और यह इस्लाम के अनुयायी हैं। माना जाता है कि इनके कुछ पूर्वज उत्तर अफ़्रीका और मध्य पूर्व से और कुछ पश्चिमी अफ़्रीकी समुदायों से आए थे और यह उनका मिश्रण हैं। यह लगभग सभी फ़ुला भाषा बोलते हैं और इनकी एक विशेष संस्कृति है। इनमें से लगभग एक-तिहाई (यानि ७० से ८० लाख) ख़ानाबदोश हैं।

