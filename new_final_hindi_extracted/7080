हेफ़ेई

हेफ़ेई () पूर्वी चीन के अनहुइ प्रांत की राजधानी और सबसे बड़ा शहर है। यह एक उपप्रांत (प्रीफ़ेक्चर, दिजी) का दर्जा रखने वाला एक नगर है। यह अनहुइ प्रांत के केन्द्रीय भाग में स्थित है। सन् २०१० की जनगणना में इसकी आबादी ५७,०२,४६६ अनुमानित की गई थी जिसमें से ३३,५२,०७६ इसके शहरी क्षेत्र में रह रहे थे।

हेफ़ेई में गर्मियों में मौसम गरम और नाम होता है। जुलाई में औसत तापमान २८.१ °सेंटीग्रेड होता है, जबकि कभी-कभी यह ३७ °सेंटीग्रेड या उस से भी ज्यादा पहुँच सकता है। गर्मियों में बारिशें भी पड़ती हैं। सर्दियों में तापमान शून्य से नीचे गिर जाता है और कभी-कभी ज़रा-बहुत बर्फ़ गिरती है। जनवरी का औसत तापमान २.६ °सेंटीग्रेड रहता है। मई और जून के महीनों में आसपास के देहाती इलाक़ों में किसान अपने खेतों में अगली फ़सल की तैयारी करने के लिए आग लगा देते हैं जिस से पूरे शहर पर अक्सर एक मीठी-गंध वाला धुआँ छा जाता है।

