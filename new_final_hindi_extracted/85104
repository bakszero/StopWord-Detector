जेट एयरवेज

जेट एयरवेज भारत की सबसे बड़ी निजी विमान सेवा है।
जेट एयरवेज एक प्रमुख विमानन सेवा है जिसका मुख्यालय मुंबई में स्थित है। अगर विस्तार के आधार पर वरीयता क्रम की चर्चा की जाए तो यह एयर इंडिया के बाद दूसरी सबसे बड़ी विमानन सेवा है, परन्तु हमेशा स्पाइस जेट तथा इंडिया गो जैसे प्रतियोगियों से आगे रहती है।

जेट एयरवेज़ की स्थापना सन १९९२ में एक एयर टैक्सी परिचालक के तौर पर हुई थी जिसके बाद से ५ मई १९९३ से इसनें व्यावसायिक परिचालन प्रारंभ किया। उस समय इसके विमान बड़े में ४ बोइंग ७३७-३०० विमान थे। वहीँ मार्च २००४ से इसने चेन्नई से कोलम्बो सेवा की शुरुआत करके अंतर्राष्ट्रीय विमान सेवा की शुरुआत की। इसके उपरांत कंपनी को बॉम्बे स्टॉक एक्सचेंज में सूचीबद्ध किया गया पर इसके ८०% स्टॉक्स का नियंत्रण नरेश जी गोयल के पास रहता है, जैसा की उनका इस कंपनी पर मालिकाना हक भी है।

जेट एयरवेज ५२ घरेलु तथा २१ अंतर्राष्ट्रीय स्थलों के लिए अपनी सेवाएं प्रदान करता है। इस प्रकार से यह एशिया, योरोप, तथा उत्तरी अमेरिका जैसे १९ देशों में कुल ७३ स्थलों से अपनी विमान सेवाएँ प्रदान करता है।

इसका परिचालन मुंबई के छत्रपति शिवाजी अन्तराष्ट्रीय विमान पत्तन से होता है जो की इस विमानन सेवा के लिए एक प्राथमिक स्थान तथा रख रखाव केंद्र की तरह भी काम करता है। इन सब के अतिरिक्त यह भारत में बंगलौर के केम्पेगोव्डा अन्तराष्ट्रीय विमान पत्तन, चेन्नई अन्तराष्ट्रीय विमान पत्तन, दिल्ली के इंदिरा गाँधी अन्तराष्ट्रीय विमान पत्तन, कोलकाता के नेताजी सुभाष चन्द्र बोस अन्तराष्ट्रीय विमान पत्तन तथा पुणे विमान पत्तन से सञ्चालन करता है।

यह १४ अप्रैल २०१० से मुंबई और जोहान्सबर्ग के बीच प्रतिदिन सीधी उड़ान सेवा शुरू करने जा रही है। संदर्भ: शेयर मंथन
अक्टूबर २०१३ के आंकड़ों के अनुसार जेट एयरवेज के बेड़े में निम्नलिखित विमान सम्मिलित हैं जिनकी औसत आयु ५.४ वर्ष है।,

जेट एयरवेज नयी नयी सुविधाओं को बढावा देने के साथ- साथ विलासिता में इजाफा करता रहता है। अभी हाल फ़िलहाल में ही नवीन एरबस ए ३००-२०० तथा बोईंग ७७७-३०० ई आर के आगमन से इसने नयी केबिन का प्रस्तुतीकरण किया है तथा हर क्लास में सीट्स को और अधिक आरामदायक बना दिया है।

इसे अनेक पुरूस्कार एवं सम्मान मिले हैं जिनमें से प्रमुख पुरूस्कार निम्नलिखित हैं-


