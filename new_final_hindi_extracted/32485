दा-वेन सन

सन दावेन (अंग्रेजी: Da-Wen Sun; साधारणीकृत चीनी: 孙大文; पारंपरिक चीनी: 孫大文; हान्यू पिनयिन: Sūn Dàwén) (दा-वेन सन नाम से प्रसिद्ध), प्रोफ़ेसर, खाद्य एवं जैविक प्रणाली अभियांत्रिकी, यूनिवर्सिटी कॉलेज डब्लिन, नेशनल यूनिवर्सिटी ऑफ़ आयरलैण्ड.

प्रोफ़ेसर दा-वेन सन, जिनका जन्म दक्षिणी चीन में हुआ, खाद्य अभियांत्रिकी अनुसंधान एवं शिक्षा में जगत अधिकारी हैं। उनका मुख्य अनुसंधान कार्यछेत्र शीतलन, शुष्कन, प्रशीतन प्रक्रम एवं प्रणाली, खाद्य पदार्थों की गुणवत्ता एवं बचाव, जैविकप्रक्रम अनुकरण एवं इष्टतमीकरण और कंप्यूटर अवलोकन तकनीक है। उनके द्वारा किये गए नवीन अधययन, विशेष तौर पर मांसों का निर्वात शीतलन, कंप्यूटर अवलोकन द्वारा पिज्जा का गुणवत्ता निरीक्षण एवं फल और सब्जियों के संग्रहण आयु विस्तार के लिए खाने योग्य झिल्ली का राष्ट्रीय एवं अंतर्राष्ट्रीय मीडिया में व्यापक रूप से प्रतिवेदन किया गया है। उनके द्वारा किये गए कार्यों के परिणाम १८० से अधिक पत्रिका पत्रों और २०० से अधिक सम्मलेन पत्रों में प्रकाशित किये जा चुके हैं।

यूरोप में विभिन्न विश्वविधालयों में कार्य करने से पहले उन्हों ने चाइना में यांत्रिक अभियांत्रिकी में बी.एस.सी. (प्रतिष्ठा) और एम्.एस.सी. प्रथम श्रेणी में प्राप्त किया और रसायन अभियांत्रिकी में पी.एच.डी प्राप्त किया। वह आयरिश विश्वविधालय में स्थायी रूप से नियोजित होने वाले प्रथम चाइनीज़ नागरिक बनें जब १९९५ में नेशनल यूनिवर्सिटी ऑफ़ आयरलैण्ड, डब्लिन (यूनिवर्सिटी कॉलेज डब्लिन), में महाविधालय व्याख्याता के तौर पर उनकी नियुक्ति हुई और उसके बाद लगातार तरक्की करते हुए अल्पतम समय में सीनियर लेक्चरर, एसो. प्रोफ़ेसर और प्रोफ़ेसर बनें. वर्तमान समय में डॉ॰ सन यूनिवर्सिटी कॉलेज डब्लिन में खाद्य एवं जैविकप्रणाली अभियांत्रिकी के प्रोफ़ेसर तथा खाद्य प्रशीतन एवं कम्प्यूटरीकृत खाद्य तकनीक अनुसन्धान समूह के निदेशक पद पर कार्यरत हैं।

खाद्य अभियांत्रिकी के अग्रणी शिक्षक के रूप में, प्रो॰ सन ने इस छेत्र में महत्त्वपूर्ण योगदान प्रदान किया है। उन्होंने अनेक पी.एच.डी. छात्रों को प्रशिक्षित किया और उन छात्रों ने उद्योग और शैक्षणिक समुदाय में योगदान प्रदान किया है। उन्होंने खाद्य अभियांत्रिकी में उन्नति विषय पर शैक्षणिक संस्थाओं में अन्तराष्ट्रीय स्तर पर लगातार व्याख्यान दिया है और अन्तराष्ट्रीय सम्मेलनों में मुख्य विचार प्रस्तुत किया है। खाद्य अभियांत्रिकी में सम्मानित और मान्यता प्राप्त व्यक्तित्व के कारण उन्हें चीन के दस श्रेष्ठ विश्वविद्यालयों में सहायक/अतिथि/परामर्शी प्रोफ़ेसर की पदवी प्रदत्त की गयी है जिनमें झेजियांग विश्वविद्यालय, शंघाई जिओतोंग विश्वविद्यालय, हार्बिन तकनीक संस्थान, चाइना कृषि विश्वविद्यालय, साउथ चाइना तकनीक विश्वविद्यालय और जिआंग्नान विश्वविद्यालय आदि सम्मिलित हैं। खाद्य अभियांत्रिकी के छेत्र में उनके महत्त्वपूर्ण योगदान और उत्कृष्ट नेत्रत्व को देखते हुए उन्हें इंटरनेशनल कमीशन ऑफ़ एग्रीकल्चरल इंजीनियर (सी.आई.जी.आर.) ने वर्ष २००० और २००६ में सी.आई.जी.आर. मेरिट पुरस्कार से सम्मानित किया, यू॰के॰ की संस्था इंस्टिट्यूट ऑफ़ मेकैनिकल इंजीनियर्स (आई.मेक.ई.) ने २००४ में " फ़ूड इंजीनियर ऑफ़ द इयर " घोषित किया, २००८ में संसार के श्रेष्ठ एक प्रतिशत कृषि अभियांत्रिकी वैज्ञानिक में सम्मिलित होने जैसी उत्कृष्ट उपलब्धि प्राप्त करने पर सी.आई.जी.आर. मान्यता पुरस्कार से सम्मानित किया गया।

वे इंस्टिट्यूट ऑफ़ एग्रीकल्चरल इंजीनियर्स के सम्मानित सदस्य हैं। उन्होंने शिक्षण और अनुसंधान में उत्तमता के लिए अनेक पुरस्कार प्राप्त किया है, जिनमें प्रेसिडेंट रिसर्च फेलोशिप भी सम्मिलित है और उन्होंने दो बार यूनिवर्सिटी कॉलेज डब्लिन का प्रेसिडेंट रिसर्च पुरस्कार प्राप्त किया है। वे सी.आई.जी.आर. के कार्यकारिणी समिति के सदस्य और मानद् उपाध्यक्ष, फ़ूड एंड बायोप्रोसेस टेक्नोलॉजी - अन्तराष्ट्रीय जर्नल (स्प्रिंगर) के मुख्य सम्पादक, "कौंटेम्पररी फ़ूड इंजीनियरिंग" पुस्तक श्रंखला (सी.आर.सी. प्रेस / टेलर एंड फ्रांसिस) के श्रंखला सम्पादक, जर्नल ऑफ़ फ़ूड इंजीनियरिंग (एल्सेविएर) के भूतपूर्व सम्पादक और जर्नल ऑफ़ फ़ूड इंजीनियरिंग (एल्सेविएर), जर्नल ऑफ़ फ़ूड प्रोसेस इंजीनियरिंग (ब्लैकवेल), सेंसिंग एंड इंस्ट्रुमेंटेशन फॉर फ़ूड क्वालिटी एंड सेफ्टी (स्प्रिंगर) एवं चेक जर्नल ऑफ़ फ़ूड साइंस के सम्पादकीय समिति के सदस्य हैं। वे यू॰के॰ इंजीनियरिंग काउंसिल में पंजीकृत अधिकृत अभियंता भी हैं।





