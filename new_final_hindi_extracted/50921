मैजिक माइक

मैजिक माइक () 2012 की कॉमेडी-ड्रामा अमेरिकी फ़िल्म है जिसका निर्देशन स्टीवन सोडरबर्ग ने किया था। फ़िल्म में चेनिंग टैटम, एलेक्स पेटीफर, मैट बोमर, जो मैंगनेलो और मॅथ्यू मॅक्कोनौघे मुख्य भूमिका में हैं। यह शिथिल रूप से टैटम के अनुभव पर आधारित है जो 18 वर्ष की उम्र में टैम्पा, फ्लोरिडा, में स्ट्रिपर थे। इसकी शूटिंग लॉस एन्जिल्स और टैम्पा में हुई थी।

जून 24, 2012, को इसका प्रीमियर लॉस एन्जिल्स फ़िल्म फेस्टिवल की समापन फ़िल्म के तौर पर हुआ और व्यापक रूप से इसे जून 29, 2012, को वॉर्नर ब्रॉस. ने रिलीज़ किया। फ़िल्म को सकारात्मक समीक्षा प्राप्त हुई और यह बॉक्स-ऑफिस पर सफ़ल रही।

फ़िल्म की कहानी एडम के इर्दगिर्द घूमती है जो उन्नीस वर्ष की उम्र में पुरुष स्ट्रिपिंग दुनिया में कदम रखता है। उसे मार्गदर्शित माइक लेन करता है जो स्वयं इस व्यवसाय में छह वर्षों से हैं।


