देवी अहिल्याबाई होल्कर अंतर्राष्ट्रीय विमानक्षेत्र

होलकर राज्य प्रशासन ने टाटा एंड संस के श्री नेविल विंट्सेंट परामर्श करने के बाद बिजासन नामक जगह विमानतल के लिये १९३५ में चयन की। इंदौर से ग्वालियर, दिल्ली और मुंबई के लिए वायु सेवाएं जुलाई १९४८ में शुरू हुई। केंद्रीय वित्तीय एकीकरण योजना के तहत अप्रैल १९५० में हवाई अड्डा भारत सरकार को सौंप दिया गया। बड़े विमानों के लिये, १५ लाख की लागत से एक ५६०० फीट की नई उडान पट्टी का कार्य मार्च १९६६ में पूरा किया गया। यहाँ रात में उतरने की तकनीकी सुविधा भी है।

इंदौर विमानतल के नए एकीकृत टर्मिनल भवन का उद्घाटन १४ फ़रवरी २०१२ को किया गया। इसे भारतीय विमानपत्तन प्राधिकरण ने १३५ करोड़ रुपए की लागत से बनाया। यह प्रति घंटे ७०० यात्रियों को सेवा देने में सक्षम है। नया टर्मिनल आधुनिक एस्केलेटर और उच्च तकनीक हैंडलिंग प्रणाली से सुसज्जित है। यह हर दिन ४६ उड़ानों की गतिविधियों को पूरा करेगा। प्रस्तावित अंतरराष्ट्रीय परिचालन के लिये तैयारी में, यहाँ १६ चेक - इन पटल, १६ आव्रजन पटल (प्रस्थान के लिए चार और आगमन के लिए १२) और सीमा शुल्क के लिए चार पटल व इसके अलावा सुरक्षा के लिए ५६९ सीसीटीव्ही कॅमेरा और एक्स - रे मशीनें होंगी। अगर सुविधाओं की बात करें, तो यहाँ सामान के लिए भी दो लिफ्ट और दो ​​एस्केलेटर कन्वेयर बेल्ट होंगे। अंतरराष्ट्रीय मानकों के अनुसार, यहाँ एक एटीएम, एक किताबों की दुकान और एक फूड कोर्ट भी होगा।

इंदौर हवाई अड्डा के ७२९ एकड़ भूमी और वर्तमान टर्मिनल भवन १८,००० वर्ग मीटर में फैला है। आसपास २० पार्किंग खण्ड, १४ एयरबस A-३२० या बोइंग ७३७ विमान के लिए काफ़ी हैं। इंदौर का एकमात्र रनवे ०७/२५, २७५० मीटर लंबा और ४५ मीटर चौड़ा है। एयरफील्ड रात्रि लैंडिंग सुविधा और एक CAT-१ यंत्र लैंडिंग प्रणाली (आईएलएस) (केवल २५ न॰ रनवे पर) और DVOR / DME और NDB जैसी नौवहन सुविधाओं से सुसज्जित है। हवाई अड्डे की विस्तार योजना में इसका रनवे भी बडाया जा रहा है। 

