कान्कुन

कान्कुन (स्पेनिश: Cancún, स्पेनिश उच्चारण: "कांकून") मेक्सिको के दक्षिणपूर्व में स्थित राज्य क्विंटाना रू का एक प्रमुख शहर है और यह युकातान प्रायद्वीप के पूर्वोत्तर तट पर स्थित है। यह एक विश्व प्रसिद्ध पर्यटन स्थल होने के साथ साथ बेनितो जुआरेज़ नगरपालिका का मुख्यालय भी है। यह शहर कैरिबियाई सागर तट पर स्थित है और मेक्सिको के पूर्वी छोरों में से एक है। कान्कुन कैरिबियाई तट पर मेक्सिको के प्रसिद्ध सैरगाह गलियारे रिविएरा माया के ठीक उत्तर में स्थित है।
