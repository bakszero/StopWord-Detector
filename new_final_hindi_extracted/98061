हिन्दुस्तान समाचार

हिन्दुस्तान समाचार भारत की एक प्रमुख बहुभाषी समाचार संस्था है। इसकी स्थापना सन् १९४८ में दादा साहेब आप्टे ने की थी। इस समय यह भारत की प्रमुख समाचार संस्था बन चुकी है और हिन्दी, मराठी, गुजराती, असमिया, ओड़िया, कन्नड, बांग्ला, सिन्धी और नेपाली आदि कई भाषाओं में समाचार उपलब्ध कराती है। इस दृष्टि से यह संस्था भारतीय भाषाओं की आवाज है। 

१५० से अधिक समाचारपत्र इस संस्था के समाचार के ग्राहक हैं। सभी राज्यों की राजधानियों एवं भारत के प्रमुख शहरों में इसके ब्यूरों हैं। 

हिन्दुस्तान समाचार की स्थापना सन् १९४८ में हुई थी। यह एक सहकारी संस्था के रूप में सन् १९५७ में पंजीकृत (रजिस्टर्ड) हुई। सन् २००३ में इसका जीर्णोद्धार किया गया।

