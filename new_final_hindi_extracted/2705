कल्पसर परियोजना

गुजरात(भारत) राज्य के दक्षिणी भाग में ज्वारीय शक्ति पैदा करने तथा पीने, सिंचाई और औद्योगिक उद्देश्यों के लिए ताजा पानी की एक विशाल जलाशय की स्थापना के लिए खंभात की खाड़ी के पार कल्पसर परियोजना (Kalpasar Project) अंतर्गत एक बांध के निर्माण की परिकल्पना की गई है। इस बाँध के ऊपर एक दस लेन सड़क का लिंक भी बनाया जाएगा जो सौराष्ट्र और दक्षिण गुजरात के बीच की दूरी को बहुत कम कर देगा।

राज्य सरकार ने एक विज्ञप्ति में कहा है कि इस परियोजना पर ५५,००० करोड़ रुपये (११.७ अरब अमरीकी डॉलर) खर्च होगा और इसके सन् २०२० तक पूरा होने की संभावना है। इस ताजे पानी की विशाल जलाशय की जल भंडारण क्षमता १६,७९१ मिलियन क्यूबिक मीटर होगी। खंभात की खाड़ी के पार ३५ किमी लंबा यह बांध भावनगर में घोघा और भरूच जिले के हंसोत को आपस में जोड़ेगा जिससे इन दोनों की बीच की दुरी २२५ कि॰मी॰ कम हो जायेगी | इस पर ५८८० मेगावाट क्षमता का एक ज्वारीय विद्युत उत्पादन घर स्थापित होगा।

