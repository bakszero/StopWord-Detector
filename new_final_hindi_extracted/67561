फंग अंगा प्रान्त

फंग अंग या फंगंगा थाईलैण्ड का एक प्रान्त है। यह दक्षिणी थाईलैण्ड क्षेत्र में मलय प्रायद्वीप के क्रा थलसंधि भाग में स्थित है। पश्चिम में यह अंडमान सागर से तटवर्ती है और यह प्राकृतिक सुंदरता से भरपूर क्षेत्र माना जाता है।

अंडमान सागर के किनारे के अपने सौन्दर्यपूर्ण वातावरण के कारण यह प्रान्त एक पर्यटक-आकर्षण है। प्रान्त के सिमिलन द्वीपसमूह और सुरिन द्वीपसमूह ग़ोताख़ोरी का एक मुख्य केन्द्र हैं। प्रान्त से दक्षिण में फूकेत प्रान्त स्थित है जिस से यह एक राजमार्ग पुल द्वारा जुड़ा हुआ है।

