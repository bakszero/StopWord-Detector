वरदा चक्रवात

वरदा चक्रवात बंगाल की खाड़ी में उठा एक चक्रवाती तूफान है। 12 दिसम्बर 2016 को यह तूफान आंध्र प्रदेश और तमिलनाडु के तट से टकरा गया। पाकिस्तान द्वारा इसे 'वरदा' नाम दिया गया, इसका मतलब लाल गुलाब है।
चेन्नई में 90 से लेकर 110 किलोमीटर प्रति घंटे की रफ्तार से तेज हवाएं चल रही हैं। कई इलाकों में बिजली काट दी गई है।
हवाई उड़ानें 5 बजे तक के लिए स्थगित कर दी गई हैं।

चक्रवात से निपटने के लिए एनडीआरएफ की 7 टीमें तमिलनाडु में और 5 आंध्र प्रदेश में तैनात की गयी हैं। इसके साथ ही भारतीय नौसेना को भी आपात स्थिति से निपटने के लिए तैयार रखने को कहा गया है। अशांत समुद्र के चलते मछुआरों को अगले 48 घंटों तक समंदर में नहीं उतरने को कहा गया है। तमिलनाडु के मुख्यमंत्री ओ पन्नीरसेलवम ने तमिलनाडु राज्य आपदा प्रबंध प्राधिकारण की एक बैठक की जिसमें सशस्त्र बलों से भी तैयार रहने को कहा गया।

