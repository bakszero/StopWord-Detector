काला हिरन

काला हिरन या कृष्णमृग बहुसिंगा की प्रजाति है जो भारतीय उपमहाद्वीप में पायी जाती है। काला हिरन बहुसिंगा प्रजाति की इकलौती जीवित जाति है। 
नर और मादा अलग-अलग रंग के होते हैं। इसकी कद-काठी इस प्रकार है:-
लंबाई - १००-१५० से.मी.
कंधे तक ऊँचाई - ६०-८५ से.मी.
पूँछ की लंबाई - १०-१७ से.मी.
वज़न - २६-३५ कि.
इसके सींग में छल्लों जैसे उभार होते हैं। इसके सींग पेंचदार होते हैं जिनके १-४ घुमाव होते हैं। अमूमन ४ से अधिक घुमाव नहीं पाये जाते हैं। सींगों की लंबाई ७९ से.मी. तक हो सकती है। नर में ऊपरी शरीर का रंग काला (या गाढ़ा भूरा) होता है। निचले शरीर का रंग और आँख के चारों तरफ़ सफ़ेद होता है। मादा हल्के भूरे रंग की होती है।

यह राजस्थान का राज्य जानवर है। राजस्थान के बिश्नोई लोग इसकी संरक्षण के लिए जाने जाते हैं।
इसको किसानों द्वारा बड़ी इज़्ज़त की नजरों से देखा जाता है।

