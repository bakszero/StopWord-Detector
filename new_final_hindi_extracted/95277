कच्चे धागे (1999 फ़िल्म)

कच्चे धागे वर्ष 1999 की हिन्दी भाषा की एक्शन-थ्रिलर प्रधान फिल्म हैं, जिसे मिलन लुथरिया ने निर्देशन किया है और अभिनय-भूमिका में अजय देवगन, सैफ अली खान और मनीषा कोईराला शामिल है। [1] फिल्म की कहानी अनुसार, अजय एक तस्कर की भूमिका में हैं, जो राजस्थान-पाकिस्तान की सीमा पर सामानों को लाता-जाता है। [2] फिल्म की शुटिंग राजस्थान के मरुस्थल क्षेत्रों और स्विट्जरलैंड में हुई हैं। फिल्म की प्रदर्शनी 10 परवरी 1999 मुंबई में हुई। 
हाँलाकि इसी नाम की फिल्म, 'कच्चे धागे' (Kuchhe Dhaage') (शब्दों में निम्नरूप से भिन्नता है) सत्तर के दशक 1973 में भी रिलिज हुई थी, राज खोसला फिल्म निर्देशक थे और अभिनय में विनोद खन्ना, मौसमी चटर्जी और कबीर बेदी शामिल थे। फिर भी फिल्म में जैकी चैन की अभिनीत 1987 की फिल्म 'आर्माॅर ऑफ गाॅड' से निम्न समानताएं मानी गई।
आफताब (अजय देवगन) और धनंजय (सैफ अली खान) दो सौतेले भाई हैं जो संयोगवश पहली बार मिलते हैं। जिनमें दोनों के अपने-अपने निजी स्वार्थ है; आफताब, राजस्थान-पाकिस्तान की सीमा पर छोटी-मोटी तस्करी करने में माहिर है तो धनंजय शहर में काॅर्पेरेट संस्कृति की आलिशान जीवन बिताता हैं। आफताब अपनी प्रेमिका रुख़साना (मनीषा कोईराला) के साथ जीवन बिताना चाहता है, लेकिन रुख़साना का परिवार उसके अवैध धंधे में लिप्त होने के कारण यह संबंध नामंजूर करते हैं। धनंजय अपनी गर्लफ्रैंड रागिनी (नम्रता शिरोडकर) के साथ डेटिंग करता हैं लेकिन अपने पिता की मौत के बाद उसके लिए नई परेशानी लाती हैं।

जब दोनों भाईयों का सामना पहली बार होता हैं तो एक-दूसरें के व्यवहार और जीवनशैली में असमानता देख दोनों में तकरार हो जाती हैं।

एक रात, आफताब को एक माल लदे ट्रक को चोरी करने के लिए कुछ संदिग्ध लोग मजबूर करते हैं। और जल्द ही आफताब से धनंजय को फंसाने को जबरन बाध्य किया जाता हैं, लेकिन कई लोगों के बनाए षड्यंत्रों में दोनों पर देशद्रोह और हत्या जैसे संगीन आरोप लगते हैं, और फिर दोनों को साथ में हथकड़ी लगाए सीमा सुरक्षाकर्मियों, सीबीआई और सीमावर्ती माफियाओं से खुद की जान बचाने के लिए फरार होना पड़ता हैं। उन्हें कभी अपने पैरों, मोटरसाइकल, कार, चोरी की ट्रक और मालगाड़ी पर भागना पड़ता हैं, जिसमें आफताब स्टाफ वाली बोगी को मालगाड़ी से अलग करने का भी जोखिम उठाना पड़ता हैं। दोनों अपनी भिन्न परिस्थितियों से छुड़ाने के लिए एक साथ ना चाहते हुए भी भागना पड़ता हैं। अंततः अपनी शुरुआती असमानता की चिढ़ को साथ मुश्किलें झेलते हुए एक-दूसरे को समझने लगते हैं, और एक-दूसरे की मदद करते हुए अपने ऊपर लगे आरोपों को मिटाकर खुद को बेगुनाह साबित करते हैं।
फिल्म का चरम दृश्य कुलधारा नाम के जनहीन गांव में शुट किया गया है, जहां कभी ब्राह्मणों की बस्ती थी और आखिर में आफताब और धनंजय को अपने पिता की अस्थियों को जैसलमेर की रेगिस्तान में विसर्जित करते दिखाया जाता है।

फिल्म ने बाॅक्स-ऑफिस में ₹ 69,00,00,000 की कमाई कर अपनी व्यावसायिक सफलता से 'हिट' का खिताब घोषित किया गया। फिल्म ने काफी अच्छा प्रदर्शन किया और अभिनेता अजय देवगन की प्रभावपूर्ण अभिनय की भी खूब सराहना की गई।
फिल्म के अधिकांश संगीत में लोकगीत और पंजाबी शैली का मिश्रण होने के बावजूद भी गैर हिंदी दर्शकों में काफी लोकप्रिय रहा। फिल्म का संगीत निर्देशन उस्ताद नुसरत फतह अली खान ने किया है, और गीत को आनंद बख्शी ने कलमबद्ध किया है।
