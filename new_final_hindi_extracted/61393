रेशमी चींटीख़ोर

रेशमी चींटीख़ोर (silky anteater) या पिग्मी चींटीख़ोर (pygmy anteater) चींटीख़ोर की एक जाति है जो मध्य और दक्षिणी अमेरिका में पाई जाती है। विश्व में इस समय चींटीख़ोरों की जो चार जातियाँ अस्तित्व में हैं उनमें रेशमी चींटीख़ोर का सबसे छोटा आकार है। यह सिर-से-पूँछ तक १७ से २४ सेमी (६.७ से ९.४ इंच) लम्बे, और वज़न में १७५ से ४०० ग्राम के होते हैं। इनके घने, मुलायम और रेशमी बाल होते हैं जिनका रंग पीला या भूरा होता है। साथ ही इनकी आँखे काली और पैरों के तलुवे लाल होते हैं।

