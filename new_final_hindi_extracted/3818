ताई पर्वत

ताई पर्वत () चीन के पूर्वी शानदोंग प्रान्त में ताईआन शहर के उत्तर में स्थित एक ऐतिहासिक और सांस्कृतिक महत्व वाला पहाड़ है। यह चीन के 'पांच सबसे पवित्र पर्वतों' में से एक है और ताओ धर्म में इसकी बहुत अहमियत है। कम-से-कम पिछले ३,००० वर्षों से इस पहाड़ पर पूजा की जा रही और और आज भी इसकी बहुत मान्यता है। इसकी ऊँचाई १,५३२ मीटर (५,०२९ फ़ुट) है।

'ताई' (泰) शब्द का मतलब चीनी भाषा में 'शांत' या 'शान्ति' होता है। इसके इर्द-गिर्द बसे 'ताईआन' शहर का नाम इसके नाम 'ताई' (泰) और 'आन' (安) शब्द को जोड़कर बना है। 'आन' का भी अर्थ 'शान्ति' या 'स्थिरता' ही निकलता है, जिसके आधार में एक कहावत है कि 'अगर ताई पर्वत शांत है, तो पूरा देश भी शांत है'।

