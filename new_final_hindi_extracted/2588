उड़न खटोला

उड़न खटोला उत्तर भारत और पाकिस्तान की लोककथाओं में एक काल्पनिक उड़ने वाला वाहन होता है। हालांकि इसका सही अर्थ 'उड़ने वाला बिस्तर' है लेकिन लोककथाओं के आम प्रयोग में किसी भी उड़ने वाले वाहन को 'उड़न खटोला' कहा जाता है। आधुनिक भारतीय और पाकिस्तानी कठबोली (स्लैंग) में किसी भी हवा में उड़ने वाले वाहन (जैसे कि हेलीकॉप्टर या हवाई जहाज़) या हवा में तैरते हुए प्रतीत होने वाले वाहन (जैसे कि पहाड़ी क्षेत्रों में रस्सी से लटकते गोंडोला) को कभी-कभी उड़न खटोला कह दिया जाता है।

