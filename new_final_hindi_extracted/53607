मणि कौल

मणि कौल (२५ दिसम्बर १९४४ - ६ जुलाई २०११) कश्मीरी पंडित एवं भारतीय फ़िल्म निर्देशक थे। वो समानांतर सिनेमा के प्रभावी निर्देशक थे। उन्होंने भारतीय फिल्म और टेलिविज़न संस्थान से स्नातक की शिक्षा पूर्ण की जहाँ वो ऋत्विक घटक के विद्यार्थी थे और बाद में वहाँ शिक्षक भी बने। उन्होंने अपने कैरियर को "उसकी रोटी" (१९६९) से आरम्भ किया जिससे उन्होंने सर्वश्रेष्ठ फ़िल्म के लिए फिल्मफेयर क्रिटिक्स अवार्ड जीता। उन्होंने १९७४ में "दुविधा"के लिए सर्वश्रेष्ठ निर्देशन के लिए नेशनल फ़िल्म पुरस्कार एवं १९८९ में "सिद्धेशवरी" के लिए वृत्तचित्र सिनेमा में नेशनल फ़िल्म अवार्ड जीता।
उनका जन्म भारतीय राज्य राजस्थान के जोधपुर जिले में एक कश्मीरी पंडित परिवार में हुआ।


मणि कौल ने चार बार सर्वश्रेष्ठ फ़िल्म के लिए फ़िल्मफेयर क्रिटिक्स अवार्ड जीता।
