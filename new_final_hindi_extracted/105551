सैमअथी (उपग्रह)

सैमअथी सौर मण्डल के आठवे ग्रह वरुण का एक उपग्रह है। यह वरुण के उपग्रहों में एक बाहरी कक्षा में परिक्रमा करने वाला उपग्रह माना जाता है। सैमअथी का औसत व्यास लगभग ४० किमी है और इसका अकार बेढंगा है (यानि गोल नहीं है)। सैमअथी वरुण से क़रीब ४.६७ करोड़ किमी की दूरी पर उसकी परिक्रमा करता है - यह इतना दूर है के सैमअथी को वरुण का एक चक्कर लेने में २५ साल लग जाते हैं। सैमअथी का परिक्रमा करने का ढंग और उसकी परिक्रमा की कक्षा वरुण के एक अन्य चन्द्रमा (नीसो) से इतनी मिलती-जुलती है के कई वैज्ञानिकों का कहना है के यह सैमअथी और नीसो कभी एक ही बड़े चन्द्रमा के दो हिस्से हैं जो किसी कारण से अतीत में टूट गया। सैमअथी और नीसो वरुण से जितनी दूरी पर हैं उतनी दूरी पर हमारे सौर मण्डल में कोई भी अन्य उपग्रह अपने ग्रह से नहीं है।

सैमअथी को अंग्रेज़ी में "Psamathe" कहते हैं। इसका सही उच्चारण "सैमअथ़ी" है जिसका अंतिम व्यंजन "थ" से मिलता-जुलता लेकिन थोड़ा सा भिन्न "थ़" है।

