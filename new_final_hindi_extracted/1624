फिलिप्स

कोनिंक्लिजके फिलिप्स इलेक्ट्रॉनिक्स एनवी ("रॉयल फिलिप्स इलेक्ट्रॉनिक्स इंक.)" जिसे आम तौर पर सबसे अधिक फिलिप्स के रूप में जाना जाता है, एक डच इलेक्ट्रोनिक्स कॉर्पोरेशन है।

फिलिप्स दुनिया की सबसे बड़ी इलेक्ट्रॉनिक्स कंपनियों में से एक है। 2009 में, इसकी बिक्री € 23.18 बिलियन थी। कंपनी 60 से अधिक देशों में 123,800 लोगों को रोजगार देती है।

फिलिप्स अनेक क्षेत्रों में सुव्यवस्थित है: फिलिप्स कंज्यूमर लाइफस्टाइल्स (पूर्व में फिलिप्स कंज्यूमर इलेक्ट्रॉनिक्स और फिलिप्स डोमेस्टिक एप्लायंसेज तथा पर्सनल केयर), फिलिप्स लाइटिंग और फिलिप्स हैल्थकेयर (पूर्व में फिलिप्स मेडिकल सिस्टम्स).

इस कंपनी को 1891 में कार्ल मार्क्स के ममेरे भाई गेराल्ड फिलिप्स द्वारा आइंडहॉवन, नीदरलैंड्स में स्थापित किया गया था। उनके पहले उत्पाद प्रकाश बल्ब तथा अन्य वैद्युत-तकनीकी उपकरण थे। उनका पहला कारखाना प्रकाश मूर्तिकला को समर्पित एक संग्रहालय के रूप में मौजूद है। 1920 के दशक में कंपनी ने अन्य उत्पादों का निर्माण करना आरंभ किया, जैसे निर्वात ट्यूब्स (व्यापक रूप से 'वाल्व' के नाम से भी ज्ञात). 1927 में उन्होंने ब्रिटेन की इलेक्ट्रोनिक वाल्व निर्माता मुलर्ड का तथा 1932 में जर्मन ट्यूब निर्माता वैल्वो का अधिग्रहण कर लिया, दोनों ही उनकी सहायक कंपनियां बन गईं. 1939 में उन्होंने अपने विद्युत रेजर, द "फिलिशेव" (जिसका संयुक्त राज्य अमेरिका में नोरेल्को के ब्रांड नाम से विपणन किया गया) को बाजार में उतारा.

स्टर्लिंग इंजन के पुनरुद्धार में भी फिलिप्स की महत्वपूर्ण भूमिका थी।

11 मार्च 1927 को फिलिप्स ने दो शॉर्टवेव रेडियो स्टेशनों, पीएचओएचआई जो डच भाषा में डच ईस्ट इंडीज (अब इंडोनेशिया) के लिए प्रसारण करता था तथा पीसीजेजे (बाद में पीसीजे) जो अंग्रेजी, स्पेनिश और जर्मन में शेष विश्व के लिए प्रसारण करता था, के साथ प्रसारण की दुनिया में कदम रखा. 

रविवारों को अंतर्राष्ट्रीय कार्यक्रम की शुरुआत 1928 में उद्घोषक एडी स्टार्ट्ज द्वारा प्रस्तुत कार्यक्रम हैप्पी स्टेशन से हुई जो सर्वाधिक लंबा चलने वाला शॉर्टवेव कार्टक्रम बना.

मई 1940 में जर्मन आक्रमण के कारण नीदरलैंड्स से प्रसारण बाधित हुए. जर्मनों ने हुइजेन स्थित ट्रांसमीटर छीन लिए और उनका नाजी-समर्थक प्रसारणों के लिए उपयोग किया, कुछ प्रसारण जर्मनी से, तथा कुछ संगीत कार्यक्रम जर्मन नियंत्रण में डच प्रसारकों द्वारा किये जाते थे।

स्वतंत्रता के पश्चात फिलिप्स रेडियो फिर से शुरू नहीं हुआ। इसके बजाय दोनों शॉर्टवेव स्टेशन राष्ट्रीयकृत हो गए और 1946 में डच अंतर्राष्ट्रीय सेवा, रेडियो नीदरलैंड्स वर्ल्डवाइड बन गए हालांकि हैप्पी स्टेशन जैसे पीसीजे कार्यक्रम नए स्टेशन से भी जारी रहे.

9 मई 1940 को फिलिप्स के निदेशकों को सूचित किया गया कि अगले दिन नीदरलैंड्स पर जर्मनों द्वारा आक्रमण होने वाला था। उन्होंने देश छोड़ने का फैसला किया और कंपनी की पूंजी की एक बड़ी राशि अपने साथ लेकर संयुक्त राज्य अमेरिका के लिए पलायन कर गए। अमेरिका से उत्तर अमेरिकी फिलिप्स कंपनी के रूप में कार्य करते हुए वे युद्ध की पूर्ण अवधि के दौरान कंपनी को चलाने में कामयाब रहे. इसी के साथ कंपनी को जर्मनों के हाथ पड़ने से बचाने के लिए नीदरलैंड्स एंटीलिज स्थानांतरित कर दिया गया (सिर्फ कागज पर).

यह भी माना जाता है कि युद्ध से पूर्व तथा युद्ध के बाद, फिलिप्स ने कब्जा करने वाली जर्मन सेना को भारी मात्रा में विद्युत उपकरणों की आपूर्ति की थी, जिसके कारण कुछ लोग सोचते हैं कि अन्य कई फर्मों की भांति कंपनी ने नाजियों के साथ सांठगांठ की थी। हालांकि, इस बात का कोई सबूत नहीं है कि फिलिप्स ने खुद या उनके प्रबंधन ने कभी नाजियों या उनकी विचारधारा के साथ सहानुभूति रखी हो. फिलिप्स परिवार के एक मात्र सदस्य जिन्होंने देश नहीं छोड़ा था, फ्रिट्स फिलिप्स थे, जिन्होंने नाज़ियों को यह कह कर कि फिलिप्स में उत्पादन प्रक्रिया के लिए वे अपरित्याज्य थे 382 यहूदियों की जान बचाई थी, जिसके लिए उन्हें याद वाशेम द्वारा 1995 में "राइटियस अमंग द नेशन्स" के रूप में मान्यता से सम्मानित किया गया। फिलिप्स के पास जर्मनों को अपनी उत्पादन सुविधाओं का दुरुपयोग करने से रोकने और आधिपत्य के दौरान अपने कर्मचारियों से जबरन गुलामों की तरह परिश्रम करवाने से रोकने का कोई उपाय नहीं था। आइंटहॉवन में उत्पादन सुविधा ही एकमात्र डच औद्योगिक लक्ष्य था जिस पर युद्ध के दौरान जानबूझ कर सहयोगी सेनाओं द्वारा बम बरसाए गए थे।

युद्ध के बाद कंपनी को आइंटहॉवन में अपने मुख्यालय के साथ वापस नीदरलैंड ले जाया गया। कई गोपनीय अनुसंधान सुविधाओं को बंद कर दिया गया था और सफलतापूर्वक आक्रमणकारियों से छुपा लिया गया था, जिसके कारण युद्ध के बाद कंपनी जल्दी से उठ खड़ी हुई और गति पकड़ ली.

1950 में, फिलिप्स ने फिलिप्स रिकॉर्ड्स का गठन किया।

फिलिप्स ने 1963 में ऑडियो कॉम्पैक्ट कैसेट टेप प्रस्तुत की और वे बेतहाशा सफल रहे. आरंभ में कॉम्पैक्ट कैसेट का उपयोग कार्यालयों में टाइप करने वाले आशुलिपिकों तथा पेशेवर पत्रकारों के लिए श्रुतलेख मशीनों में किया गया था। जैसे-जैसे उनकी आवाज की गुणवत्ता में सुधार आया, कैसेट का उपयोग ध्वनि रिकॉर्ड करने के लिए भी होने लगा और यह रिकॉर्डेड संगीत बेचने का विनायल रिकॉर्ड्स के साथ-साथ दूसरा जन माध्यम बन गया। फिलिप्स ने पहला संयुक्त वहनीय रेडियो एवं कैसेट रिकॉर्डर प्रस्तुत किया जिसका विपणन "रेडियोरिकॉर्डर" के नाम से किया गया और जो अब बूम बॉक्स के नाम से अधिक जाना जाता है। बाद में एक विशेष प्रकार की कैसेट जिस में एक अंतहीन लूप पर टेप लपेटा जाता था, सहित कैसेटों का उपयोग टेलीफोन आन्सरिंग मशीन में किया जाने लगा. 1970 और 1980 के दशकों में पर्सनल कंप्यूटरों का उपयोग करने वालों के लिए सी-कैसेट पहली विपुल भंडारण युक्ति (मास स्टोरेज डिवाइस) थी। पेशेवर जरूरतों के अनुसार फिलिप्स कैसेट का आकार छोटा करते गये, पहले मिनी कैसेट के रूप में तथा बाद में माइक्रोकैसेट जो पूर्णतः डिजिटल डिक्टेशन मशीन के प्रादुर्भाव से पहले तक प्रमुख डिक्टेशन मशीन थी।

1972 में फिलिप्स ने विश्व का पहला होम वीडियो कैसेट रिकॉर्डर, एन 1500 भारी वीडियो कैसेट के साथ पेश किया जो 30 मिनट या 45 मिनट की रिकॉर्डिंग कर सकता था। बाद में एक घंटे की टेप भी पेश की गई। सोनी की बीटामैक्स और वीएचएस उत्पादन समूह से प्रतिस्पर्द्धा मिलने के कारण फिलिप्स कैसेट ने एन1700 सिस्टम पेश किया जो दुगुनी लंबाई की रिकॉर्डिंग कर सकता था तथा यह पहली बार था कि एक कैसेट में 2 घंटे की फिल्म समा सकती थी। 1977 में, कंपनी ने इस मशीन के प्रचार हेतु ब्रिटेन के एक हास्य व्यक्तित्व डेनिस नोर्डन को लेकर एक विशेष प्रोत्साहन फिल्म जारी की. इस योजना की जल्द ही जापानी निर्माताओं ने नकल कर ली जिनके टेप उल्लेखनीय रूप से सस्ते थे। फिलिप्स ने वीडियो रिकॉर्डर के नए मानक के रूप में वीडियो 2000 सिस्टम के साथ एक आखिरी प्रयास किया जिसकी टेप दोनों ओर से उपयोग की जा सकती थी और इस प्रकार कुल 8 घंटे का रिकॉर्डिंग समय उपलब्ध था। चूंकि फिलिप्स ने अपने सिस्टम सिर्फ पीएएल मानक पर तथा केवल यूरोप में बेचे और जापानी निर्माताओं ने दुनिया भर में बिक्री की, जापानियों के व्यापक पैमाने के लाभ ने उनसे पार पाना दुर्गम साबित कर दिया और फिलिप्स ने वी2000 सिस्टम को वापस ले लिया तथा वीएचएस गठबंधन में शामिल हो गए।

फिलिप्स ने फिल्में बेचने के लिए प्रारंभ में लेजर डिस्क विकसित की थी लेकिन अपने वीडियो रिकॉर्डर की बिक्री प्रभावित होने के डर से उसकी वाणिज्यिक शुरुआत को रोक दिया था। बाद में फिलिप्स एमसीए के साथ मिल कर पहली व्यावसायिक लेजर डिस्क मानक और प्लेयर्स का शुभारंभ किया। 1982 में, फिलिप्स ने सोनी के साथ मिल कर कॉम्पैक्ट डिस्क जारी की. इन स्वरूपों से आजकल की डीवीडी और ब्लू-रे का प्रादुर्भाव हुआ जिन्हें फलिप्स ने सोनी के साथ मिल कर क्रमशः 1997 तथा 2006 में जारी किया।

1991 में, कंपनी का नाम एनवी फिलिप्स ग्लोईलैम्पेनफैब्रीकेन से परिवर्तित कर फिलिप्स इलेक्ट्रॉनिक्स एनवी किया गया। इसी के साथ उत्तरी अमेरिका फिलिप्स को औपचारिक रूप से भंग कर दिया गया और अमेरिका में एक नए कॉर्पोरेट विभाग, फिलिप्स इलेक्ट्रॉनिक्स उत्तरी अमेरिका कॉर्प का गठन किया गया।

1997 में कॉर्पोरेट नाम बदल कर कोनिंक्लिजके फिलिप्स इलेक्ट्रॉनिक्स एनवी करने के साथ-साथ मुख्यालय आइंटहॉवन से एम्स्टर्डम ले जाने का निर्णय किया गया। इस कदम को 2001 में पूरा किया गया। प्रारंभ में, कंपनी रेम्ब्रैंट टॉवर में स्थित थी लेकिन 2002 में वे ब्रेइटनर टॉवर में चले गए। एक मायने में, एम्स्टर्डम जाने को कंपनी का जड़ों की ओर लौटना माना जा सकता है, क्योंकि जिस समय जेरार्ड फिलिप्स के मन में एक प्रकाश बल्ब फैक्ट्री बनाने का विचार आया था उस समय वे एम्स्टर्डम में ही रहते थे। उन्होंने यैन रीसे के साथ प्रकाश बल्बों के बड़े पैमाने पर उत्पादन के क्षेत्र में अपने पहले प्रयोग वहीं किए थे। फिलिप्स लाइटिंग, फिलिप्स रिसर्च, फिलिप्स सेमीकंडक्टर्स (सितंबर 2006 में एनएक्सपी के नाम से) और फिलिप्स डिजाइन, अभी भी आइंटहॉवन में स्थित हैं। फिलिप्स हेल्थकेयर का मुख्यालय बेस्ट, नीदरलैंड्स (बिलकुल आइंटहॉवन के बाहर) और एंडोवर, मैसाचुसेट्स, संयुक्त राज्य अमेरिका (बोस्टन के पास) दोनों जगह स्थित है।

2010 से कंपनी मौलिक अनुसंधान के माध्यम से उपभोक्ता इलेक्ट्रॉनिक्स में अब और नवीन प्रयास नहीं करती.

1962 में फिलिप्स ने ऑडियो भंडारण के लिए कॉम्पैक्ट ऑडियो कैसेट माध्यम का आविष्कार किया। फिलिप्स के इस प्रारूप को निःशुल्क अनुज्ञप्ति देने के निर्णय के परिणाम स्वरूप कॉम्पैक्ट कैसेट अधिक प्रभावशाली हुए, हालांकि उस समय अन्य चुंबकीय टेप कार्ट्रिज सिस्टम भी उपलब्ध थे।

लेजर डिस्क वीएचएस के साथ प्रतिस्पर्धा करने के लिए और यहां तक कि उसकी जगह लेने के लिए, एमसीए के साथ डिजाइन की गई एक 30 सेमी की डिस्क थी। प्लेयर्स की प्रारंभिक निवेश लागत, फिल्म शीर्षकों के कुछ ऊंचे मूल्य और रीड ओनली प्रारूप की वजह से यह आम तौर पर वीएचएस जितनी लोकप्रिय नहीं हुई. लेकिन बीटामैक्स की तरह, इसे गंभीर वीडियो संकलनकर्ताओं के बीच व्यापक सफलता मिली. लेजर डिस्क के लिए बनाई गई तकनीकें बाद में कॉम्पैक्ट डिस्क के लिए फिर से इस्तेमाल की गईं.

हालांकि फिलिप्स और एमसीए की लेजर डिस्क परियोजनाएं कभी वीएचएस के जन बाजार स्तर तक नहीं पहुंच सकीं, फिलिप्स ने अभी भी सोचा कि यह प्रारूप सफल हो सकता था और (सोनी के सहयोग से), उन्होंने 1982 में छोटी सीडी प्रस्तुत की.

सीडी की अंतिम उत्तराधिकारी, डीवीडी को असफलताओं की एक लंबी सड़क से गुजरना पड़ा. फिलिप्स "मल्टीमीडिया कॉम्पैक्ट डिस्क" (एमएमसीडी) के नए प्रारूप में सीडी को जारी रखना चाहते थे, जबकि एक दूसरा समूह (तोशीबा के नेतृत्व में) एक प्रतियोगी प्रारूप, उस समय कही गई "सुपर डेन्सिटी" (एसडी) डिस्क विकसित कर रहा था। उनके प्रतिनिधियों ने फाइल सिस्टम के बारे में सलाह के लिए आईबीएम के साथ संपर्क किया। आईबीएम भी फिलिप्स और सोनी की पहल के बारे में जानती थी। आईबीएम ने कंप्यूटर उद्योग के विशेषज्ञों के एक समूह (जिनमें एप्पल, डेल आदि थे) को एक कार्यकारी समूह बनाने के लिए आश्वस्त कर दिया. तकनीकी कार्यदल (टीडब्लूजी) ने प्रारूप युद्ध (वीडियो टेप प्रारूप युद्ध की भांति) को रोकने के लिए दोनों प्रारूपों का जब तक वे शामिल न हो जाएं, बहिष्कार कर दिया. इसका परिणाम 1995 में अंतिम रूप दिए गए डीवीडी विनिर्देश के रूप में हुआ। डीवीडी वीडियो प्रारूप पहले 1996 में जापान में शुरू किया गया, बाद में 1997 में अमेरिका में सीमित परीक्षण चालन के रूप में और उसके बाद 1998 के अंत में यूरोप और अन्य महाद्वीपों में.

पुनः मुख्य रूप से फिलिप्स और सोनी द्वारा विकसित, ब्लू-रे सीडी या डीवीडी से भी कम तरंग दैर्ध्य वाली बीम बनाने के लिए नीले बैंगनी रंग के डायोड का इस्तेमाल करता है। इस वजह से, 25 जीबी एकल स्तरित या 50 जीबी द्विस्तरित होने के कारण सीडी या डीवीडी की तुलना में इसकी क्षमता बहुत अधिक है।

एक चिप निर्माता के रूप में, फिलिप्स सेमीकंडक्टर्स विश्व के 20 शीर्ष सेमीकंडक्टर बिक्री अगुआओं में शामिल था।

दिसंबर 2005 में फिलिप्स ने सेमीकंडक्टर विभाग को एक अलग वैधानिक इकाई बनाने के अपने इरादे की घोषणा की. विलगाव की यह प्रक्रिया 1 अक्टूबर 2006 को पूरी हो गई।

2 अगस्त 2006 को, फिलिप्स ने निजी इक्विटी निवेशकों के एक संघ, जिसमें कोलबर्ग क्रैविस रॉबर्ट्स एंड कं. (केकेआर), सिल्वर लेक पार्टनर्स और आल्पइन्वेस्टमेंट पार्टनर्स शामिल थे, को अपनी नियंत्रित 80.1% हिस्सेदारी बेचने का अनुबंध पूर्ण किया। 2005 में सेमीकंडक्टर्स के लिए एक अलग कानूनी इकाई बनाने के लिए सभी रणनीतिक विकल्पों को आगे बढ़ाने के निर्णय के साथ शुरू हुई बिक्री प्रक्रिया पूर्ण हुई. अपने ऑनलाइन वार्तालाप से छः सप्ताह पहले, 8,000 फिलिप्स प्रबंधकों को लिखे एक पत्र के माध्यम से यह घोषणा की गई कि सेमीकंडक्टर्स को एक तृत्तीय पक्ष के बहुमत स्वामित्व वाली स्वतंत्र इकाई में परिवर्तित करने की कार्यवाही को तेज करने जा रहे थे। तब यह कहा गया था कि "यह मात्र एक सौदा नहीं, उससे कहीं अधिक है: यह शायद फिलिप्स के लिए परिवर्तन की एक लंबी यात्रा पर सबसे महत्वपूर्ण मील का पत्थर है तथा सभी के लिए एक नए अध्याय की शुरुआत है- विशेष रूप से सेमीकंडक्टर्स के साथ जुड़े लोगों के लिए".

इसके 115 वर्ष के इतिहास में यह एक बड़ा कदम है जो निश्चित रूप से कंपनी की रूप-रेखा बदल रहा है। फिलिप्स उन कुछ कंपनियों में से एक है जिसने 19वीं शताब्दी के विद्युत संसार से इलेक्ट्रॉनिक युग तक का संक्रमण सफलतापूर्वक पूर्ण किया, 1953 में सेमीकंडक्टर गतिविधि आरंभ करके इस उद्योग में 10 शीर्ष वैश्विक उद्यमियों में अपना स्थान बनाया है। इस प्रकार, पिछले 50 वर्षों में फिलिप्स में हुए अनेक नवप्रवर्तनों में सेमीकंडक्टर प्रमुख था।

एक ऐसी प्रक्रिया जो अंततः सेमीकंडक्टर विभाग को बेचने के निर्णय की ओर ले जाती थी, के लिए सहमति देना प्रबंधन बोर्ड के लिए अब तक लिए गए निर्णयों में सर्वाधिक कठिन निर्णय था।

21 अगस्त 2006 को बैन कैपिटल और एपैक्स पार्टनर्स ने घोषणा की कि उन्होंने केकेआर की अधयक्षता वाले विस्तारित संघ में शामिल होने की निश्चित प्रतिबद्धताओं पर हस्ताक्षर कर दिये थे।

1 सितम्बर 2006 को बर्लिन में यह घोषणा की गई कि फिलिप्स द्वारा स्थापित नई सेमीकंडक्टर कंपनी का नाम एनएक्सपी सेमीकंडक्टर्स है।

संयोग से सेमीकंडक्टर विभाग की बिक्री के साथ फिलिप्स ने यह घोषणा भी की कि अन्होंने कंपनी के नाम में से 'इलेक्ट्रॉनिक्स' शब्द छोड़ दिया है और इस तरह अब नाम सिर्फ कोनिंक्लिजके फिलिप्स एन वी (रॉयल फिलिप्स एन वी) रह गया है।

2004 में, फिलिप्स ने अपना "लेट'स मेक थिंग्स बेटर" को त्याग दिया और एक नया नारा दिया: "सेन्स एंड सिम्प्लिसिटी".

एएसएम लिथोग्राफी फिलिप्स के एक विभाग से निकला उप-उत्पाद (स्पिन-ऑफ) है।

ओरिजिन, अब एटोस ओरिजिन का हिस्सा, फिलिप्स का एक पूर्व विभाग है।

इनका रिकॉर्ड प्रभाग, पॉलीग्राम 1998 में सीग्राम को बेच दिया गया था जो यूनिवर्सल म्यूजिक ग्रुप बन गया।

फिलिप्स इंटेलेक्चुअल प्रॉपर्टी एंड स्टैंडर्ड्स, कंपनी का विभाग है जो लाइसेंसिंग, ट्रेडमार्क संरक्षण और पेटेंटिंग के कार्य करता है। फिलिप्स के पास वर्तमान में लगभग 55000 पेटेंट अधिकार, 33000 ट्रेडमार्क पंजीकरण और 49,000 डिजाइन पंजीकरण हैं।

पूर्व और वर्तमान सीईओ हैं:

वर्षों में फिलिप्स द्वारा अधिग्रहण की गई कंपनियों में शामिल हैं ऐम्प्रेक्स, मैग्नावोक्स, सिग्नेटिक्स, मुलर्ड, वीएलएसआई, एजिलेंट हैल्थकेयर सोल्यूशन्स ग्रुप, मारकोनी मेडिकल सिस्टम्स, ऐडैक लैब्स, एटीएल अल्ट्रासाउंड, वेस्टिंगहाउस के कुछ भाग और फ़िल्को तथा सिल्वेनिया के उपभोक्ता एवं इलेक्ट्रॉनिक्स प्रचालन. फिलिप्स ने सिल्वेनिया ट्रेडमार्क को त्याग दिया जिस पर अब एसएलआई (सिल्वेनिया लाइटिंग इंटरनेशनल) का स्वामित्व है सिवाय ऑस्ट्रेलिया, कनाडा, मेक्सिको, न्यूजीलैंड, प्यूर्टो रिको और संयुक्त राज्य अमेरिका के जहां सीमेन्स की एक इकाई ओसराम का स्वामित्व है। नवंबर 1999 में फिलिप्स और एजाइलेंट टेक्नोलोजीज के समान संयुक्त उद्यम के रूप में स्थापित प्रकाश उत्सर्जक डायोड की निर्माता ल्युमिलेड्स अगस्त 2005 में फिलिप्स लाइटिंग की नियंत्रित कंपनियां बनी तथा दिसंबर 2006 में पूर्ण स्वामित्व वाली नियंत्रित कंपनियां बन गई। 2000 में, फिलिप्स ने सोनीकेयर विद्युत टुथब्रश बनाने वाली ऑप्टिवा कॉर्पोरेशन को खरीद लिया। कंपनी का फिलिप्स हेल्थकेयर ओरल के रूप में पुनः नामकरण किया गया और फिलिप्स डीएपी की एक नियंत्रित कंपनी बना दिया गया। 2006 में फिलिप्स ने फ्रैमिंघम, मैसाचुसेट्स में मुख्यालय वाली कंपनी लाइफलाइन सिस्टम्स को खरीद लिया। अगस्त 2007 में फिलिप्स ने उसके मेडिकल सूचना प्रभाग के लिए एल पासो, टेक्सास स्थित कंपनी जिमिस इंक का अधिग्रहण किया।
अक्तूबर 2007 में, इन्होंने टीपीएल समूह से एक मूर माइक्रोप्रोसेसर पेटेंट (एमपीपी) पोर्टफोलियो लाइसेंस खरीदा.

शुक्रवार, 21 दिसम्बर 2007 को फिलिप्स और रेस्पिरोनिक्स, इंक ने एक निश्चित विलय समझौते की घोषणा की जिसके अनुसार रेस्पिरोनिक्स के सभी बकाया शेयरों को यूएस $66 प्रति शेयर की दर से अधिग्रहण करने के लिए फिलिप्स एक निविदा आरंभ करेगा या पूर्ण होने पर कुल खरीद मूल्य लगभग €3.6 बिलियन (यूएस $5.1 बिलियन) का नगद भुगतान करेगा.

रीडियस की निर्माता पोलिमर विजन, फिलिप्स इलेक्ट्रॉनिक्स से निकली एक उप-उत्पाद है।

ऐप्रिको सोल्यूशन्स, फिलिप्स इंटेलेक्चुअल प्रॉपर्टी एंड स्टैंडर्ड्स के अंदर ही एक उद्यम है।

फिलिप्स ने औषधि बाजार में भी प्रयास किया एक कंपनी में जो फिलिप्स ड्यूफर (डच फार्मास्यूटीकल्स) के नाम से ज्यादा जानी जाती थी। फिलिप्स-ड्यूफर फसल संरक्षण, पशु चिकित्सा और मानव उपयोग के लिए उत्पाद बनाती थी। ड्यूफर को सोल्वे को बेच दिया गया, जो अब सोल्वे फार्मास्यूटिकल्स है। बाद के वर्षों में सोल्वे के द्वारा प्रभागों को अन्य कंपनियों को बेचा जाता रहा है (फसल संरक्षण यूनिरॉयल को बेचा गया, जो अब केमटुरा है और पशु चिकित्सा विभाग वायथ के एक विभाग, फोर्ट डॉज को बेचा गया).

परंपरागत रूप से फिलिप्स की, मूल रूप से अपने कर्मचारियों के लिए मनोरंजन का एक स्वस्थ स्वरूप प्रदान करने के माध्यम के रूप में, खेलों में एक निहित रुचि है। 1913 में, फ्रांस से डच स्वतंत्रता के शताब्दी उत्सव में, फिलिप्स ने एक स्पोर्ट्स क्लब "फिलिप्स स्पोर्ट वेरेनिजिंग" (फलिप्स स्पोर्ट्स क्लब) या पीएसवी, जैसा कि यह जाना जाता है, की स्थापना की. खेल क्लब
सभी प्रकार के खेल शामिल करता है, लेकिन वर्तमान में यह अपनी प्रीमियर लीग फुटबॉल टीम और तैराकी टीम के लिए सर्वाधिक प्रसिद्ध है। फिलिप्स के पास आइंटहॉवन में स्थित फिलिप्स स्टेडियन, जो कि डच फुटबॉल टीम पीएसवी आइंटहॉवन का घर है, का नामकरण अधिकार है।

विदेशों में, फिलिप्स अनेक खेल क्लबों, खेल सुविधाओं और घटनाओं को प्रायोजित करते हैं और किया है। फिलिप्स ने हाल ही में (नवंबर 2008) कई और उत्पाद समूहों को शामिल करने के लिए एटी एंड टी विलियम्स के साथ अपनी बहुत सफल एफ1 भागीदारी को बढ़ाया है।

इसके अलावा, फिलिप्स के पास अटलांटा, जॉर्जिया में फिलिप्स एरिना और ऑस्ट्रेलिया में प्रीमियर बास्केटबॉल लीग, "फिलिप्स चैंपियनशिप", जिसे पारंपरिक रूप से नेशनल बास्केटबॉल लीग के नाम से जाना जाता है, के नामकरण अधिकार हैं। 1988 और 1993 के बीच फिलिप्स बलमेन टाइगर्स, एक ऑस्ट्रेलियाई रग्बी लीग टीम के भी प्रमुख प्रायोजक थे।

थाईलैंड में फिलिप्स पीईए एफसी के प्रायोजक हैं।

खेलों के बाहर फिलिप्स दुनिया भर के अनेक देशों में आयोजित होने वाले "फिलिप्स मॉन्सटर्स ऑफ रॉक उत्सव" का प्रायोजन करते हैं।

फिलिप्स प्रमुख घरेलू उपकरण (व्हाइटगुड्स) भी फिलिप्स के नाम से बेचते हैं। मेजर डोमेस्टिक एप्लायंसेज विभाग को व्हर्लपूल कॉर्पोरेशन को बेचने के बाद, यह फिलिप्स व्हर्लपूल हुई और व्हर्लपूल फिलिप्स होकर सिर्फ व्हर्लपूल रह गई है। व्हर्लपूल ने व्हर्लपूल इंटरनेशनल गठित करने के लिए फिलिप्स मेजर एप्लायंस आपरेशन्स में 53% हिस्सेदारी खरीद ली. 1991 में व्हर्लपूल ने व्हर्लपूल इंटरनेशनल में फिलिप्स की शेष हिस्सेदारी भी खरीद ली.

फिलिप्स, प्रसारण और इंटरनेट उद्योग कंपनियों (जिनमें एसईएस एस्ट्रा, ह्यूमैक्स, ओपनटीवी और एएनटी सॉफ्टवेयर भी शामिल हैं) के संघ हाइब्रिड ब्रॉडकास्ट ब्रॉडबैंड टीवी (एचबीबीटीवी) के सदस्य हैं, जो टीवी प्रसारण के अभिग्रहण और एकल प्रयोक्ता इंटरफेस के साथ ब्रॉडबैंड मल्टीमीडिया अनुप्रयोगों हेतु हाइब्रिड सेट टॉप बॉक्स के लिए एक खुले यूरोपीय मानक को प्रोत्साहित और स्थापित कर रहा है।

फिलिप्स ऑस्ट्रेलिया को 1927 में स्थापित किया गया था और यह वर्षों से अनेक गतिविधियों, विशेषतः विनिर्माण में शामिल है। फिलिप्स ऑस्ट्रेलिया का मुख्यालय नॉर्थ राइड, न्यू साउथ वेल्स में है। कंपनी में पूरे देश में 400 से अधिक लोग कार्यरत हैं।

क्षेत्रीय बिक्री और समर्थन कार्यालय मेलबोर्न, ब्रिस्बेन, एडिलेड और पर्थ में स्थित हैं। सूचना प्रौद्योगिकी अवसंरचना सेवा एपीएसी क्षेत्रीय रिवर अनुबंध के अधीन आईबीएम द्वारा प्रदान की जाती हैं और फिलिप्स आईटीआई द्वारा प्रबंधित की जाती है।

मौजूदा प्रचालन क्षेत्र/गतिविधियों में शामिल हैं;
2009 फ़िलिप्स में फिलिप्स ने अपने अधिकतर एवी उत्पाद ऑस्ट्रेलिया से हटा लिये. अब यह केवल एक छोटा सा उपकरण पुनर्विक्रेता है। इन उत्पादों को एक वितरक द्वारा बेचा जाता है।

फिलिप्स डो ब्रासिल 1924 में स्थापित की गई थी। 1929 में, फिलिप्स ने रेडियो रिसीवर बेचना शुरू किया। 1930 के दशक में, फिलिप्स अपने प्रकाश बल्ब और रेडियो रिसीवर ब्राजील में बना रही थी। 1939 से 1945 में द्वितीय विश्व युद्ध ने फिलिप्स की ब्राजील शाखा को साइकिल, रेफ्रिजरेटर और कीटनाशक बेचने का लिए मजबूर कर दिया. युद्ध के बाद, फिलिप्स ने ब्राजील में बहुत बड़ा औद्योगिक विस्तार किया और मनौस फ्री जोन में स्थापित होने वाले समूहों में वे पहले थे। 1970 के दशक में, ब्राजील रिकार्डिंग उद्योग में फिलिप्स रिकॉर्ड्स एक प्रमुख उद्यमी थे। आजकल फिलिप्स डो ब्रासिल, ब्राजील में सबसे बड़ी विदेशी स्वामित्व वाली कंपनियों में से एक है।

अनेक वर्षों तक फिलिप्स ने कनाडा में प्रकाश व्यवस्था के उत्पादों का निर्माण किया। उनके दो कारखाने थे।

एक विंडसर, ओएन में था, इसे '71 में फिलिप्स द्वारा खोला गया। कारखाने में ए19 लैंप ("रोयाल" लोंग लाइफ बल्ब सहित), पीएआर38 लैंप और टी19 लैंप (मूलतः एक वेस्टिंगहाउस दीपक के आकार में) उत्पादित होते थे। फिलिप्स ने मई '03 में कारखाना बंद कर दिया.

दूसरा कारखाना ट्रॉइस-रिविएरिस, क्यूबेक में था। यह पूर्व में एक वेस्टिंगहाउस कारखाना था, '83 में वेस्टिंगहाउस के लैंप विभाग को खरीदने के बाद फिलिप्स ने बस इसे चलाने के लिए जारी रखा. कुछ साल बाद 80 के दशक के अंत में फिलिप्स ने इस कारखाने को बंद कर दिया.

2008 के आरंभ में फिलिप्स लाइटिंग, रॉयल फिलिप्स इलेक्ट्रॉनिक्स एक विभाग, ने एशिया में छोटे वाहनों में कंपनी के उत्पादों को अनुकूलित करने के लिए एक छोटा सा इंजीनियरिग केंद्र खोला.

फिलिप्स हांगकांग ने 1948 में प्रचालन शुरू किया। फिलिप्स हांगकांग में फिलिप्स की ऑडियो बिजनेस यूनिट का वैश्विक मुख्यालय स्थित है। यहीं पर फिलिप्स का एशिया प्रशांत क्षेत्रीय कार्यालय और इसके डिजाइन विभाग का मुख्यालय, डोमेस्टिक एप्लायंसेज एंड पर्सनल केयर प्रोडक्ट्स विभाग, लाइटिंग प्रोडक्ट्स विभाग और मेडिकल प्रोडक्ट्स विभाग स्थित है।

हांगकांग में फिलिप्स की एक लाइट फैक्ट्री भी है जिसमें 200 मिलियन नग प्रति वर्ष की उत्पादन क्षमता वाली 11 स्वत: उत्पादन लाइनें स्थापित हैं। फिलिप्स लाइट फैक्टरी 1974 में स्थापित की गई थी, अब आईएसओ9001:2000 तथा आईएसओ14001 प्रमाणित है और इसके उत्पाद पोर्टफोलियो में प्रिफोकस, लेन्सेन्ड से लेकर ई10 लघु प्रकाश बल्ब शामिल हैं।

फिलिप्स फ्रांस का मुख्यालय सुरेस्नेस में है। कंपनी में 3600 से अधिक लोग राष्ट्रव्यापी स्तर पर कार्यरत हैं।


फिलिप्स ने 1930 में भारत में कोलकता में फिलिप्स इलेक्ट्रीकल कं.(इंडिया) प्राइवेट लिमिटेड के नाम से, 75 कर्मचारियों के साथ प्रचालन शुरू किया था। यह विदेशों से आयातित फिलिप्स लैंप के लिए एक बिक्री आउटलेट था।

1938 में, फिलिप्स ने भारत में अपने पहले भारतीय लैम्प निर्माण कारखाने की स्थापना कोलकाता में की. 1948 में द्वितीय विश्व युद्ध के बाद, फिलिप्स ने कोलकाता में रेडियो निर्माण शुरू कर दिया. 1959 में, एक दूसरा रेडियो कारखाना पुणे के पास स्थापित किया गया।


2008 में, फिलिप्स इंडिया में 4,000 कर्मचारी कार्यरत थे।

फिलिप्स इसराइल में 1948 से सक्रिय है और 1998 में एक पूर्ण स्वामित्व वाली सहायक कंपनी, फिलिप्स इलेक्ट्रॉनिक्स (इजराइल) लिमिटेड की स्मेंथापना की. इसराइल में कंपनी के 600 कर्मचारी हैं और कंपनी ने 2007 में $300 मिलियन से अधिक की बिक्री उत्पन्न की.



मैक्सिको में कई विनिर्माण संयंत्र हैं। उनमें से कुछ हैं:

फिलिप्स लाइटिंग:

फिलिप्स उपभोक्ता इलेक्ट्रॉनिक्स:

फिलिप्स डोमेस्टिक एप्लायंसेज मेक्सिको के औद्योगिक वलेजो सेक्टर में स्थित एक बड़े कारखाने में निर्माण किया करती थी, लेकिन 2003-2004 में इसे बंद कर दिया गया।


फिलिप्स यूके का मुख्यालय गिल्डफोर्ड, सरे में स्थित है। कंपनी में 2500 से अधिक लोग राष्ट्रव्यापी स्तर पर कार्यरत हैं।
आधिकारिक फिलिप्स यूके वेबसाइट.


पूर्व में, फिलिप्स यूके में ये भी शामिल थेः

फिलिप्स का अमेरिकी मुख्यालय फिलिप्स इलेक्ट्रॉनिक्स नॉर्थ अमेरिका कॉर्पोरेशन, 3000 माइन्यूटमैन रोड, एंडोवर, मैसाचुसेट्स है। कई सालों तक, उत्तरी अमेरिकी मुख्यालय न्यूयार्क में स्थित था। लेकिन हैल्थकेयर में कंपनी के बढ़ते पदचिह्नों के साथ, यह उपयुक्त समझा गया कि अपने सबसे बड़े व्यापार क्षेत्र (हैल्थकेयर) के साथ मुख्यालय का कार्यालय स्थित होना चाहिए.

फिलिप्स लाइटिंग का कार्पोरेट कार्यालय सोमरसेट, न्यू जर्सी में

है, निम्न विनिर्माण संयंत्रों के साथ:

वितरण केंद्र:

फिलिप्स हेल्थकेयर का मुख्यालय एंडोवर, मैसाचुसेट्स में है। उत्तर अमेरिकी बिक्री संगठन बोथेल, वाशिंगटन में स्थित है। यहां भी निर्माण इकाईयां हैं:

नोक्सविले, टेनेसी में एक कारखाना बंद कर दिया गया है। (जानकारी की आवश्यकता है।)

फिलिप्स कंज्यूमर लाइफस्टाइल का कार्पोरेट कार्यालय स्टैमफोर्ड, कनेक्टिकट में है।
इनका एक विनिर्माण संयंत्र स्नोकैल्मी, वाशिंगटन में है जहां सोनीकेयर बिजली के टूथब्रश बनते हैं।

फिलिप्स रिसर्च की एक प्रयोगशाला ब्रायरक्लिफ मैनोर, न्यूयॉर्क में है।

2007 में, फिलिप्स ने उत्तरी अमेरिकी ल्यूमिनेयर्स कंपनी जेनलाइट ग्रुप इनकॉर्पोरेटेड के साथ एक निश्चित विलय समझौता किया है जो कंपनी को नॉर्थ अमेरिकन ल्यूमिनेयर्स (लाइटिंग फिक्सचर्स के रूप में भी जाना जाता है) में अग्रणी स्थान, नियंत्रण और सोलिड स्टेट लाइटिंग सहित संबंधित उत्पादों के लिए विभिन्न प्रकार के अनुप्रयोग प्रदान करता है। कंपनी ने रेस्पिरोनिक्स का भी अधिग्रहण किया जो उनके हैल्थकेयर क्षेत्र के लिए एक महत्वपूर्ण लाभ था।

फिलिप्स को उनके डिजाइन, नवीनता और व्यापार मानकों के लिए कई पुरस्कार प्राप्त हुए हैं। इनको प्रौद्योगिकी, विशेषकर हैल्थकेयर, लाइटिंग और उपभोक्ता उत्पादों के क्षेत्र में दुनिया का अग्रणी प्रवर्तक माना जाता है।

1951 - दो सिरों वाला रोटरी शेवर फिलीशेव पेश किया। संयुक्त राज्य अमेरिका में नोरेल्को के नाम से विपणन.

1963 - कॉम्पैक्ट कैसेट शुरू की.

1963 - पहला घरेलू होम वीडियो टेप रिकॉर्डर, 405 लाइन 1" टेप रील मॉडल EL3400 शुरू किया।

1978 - 1960 में आविष्कृत प्रौद्योगिकी का उपयोग करते हुए लेजरडिस्क प्लेयर शुरू किया।

1978 - इनके मैग्नावोक्स विभाग द्वारा विकसित एक होम वीडियो गेम कंसोल, फिलिप्स वीडियोपैक जी7000 (पिक्चर्ड एट राइट) शुरू किया। संयुक्त राज्य अमेरिका में ओडिसी कंसोल के रूप में बेचा जा रहा है। 1984 से दुनिया भर में विविध रूपों में कंसोल बेचा जा रहा है।

1979 - वीडियो-2000 सिस्टम शुरू: तकनाका रूप से बेहतर डिजाइन, लेकिन वाणिज्यिक रूप से असफल. 

1982 - सोनी के साथ साझेदारी में कॉम्पैक्ट डिस्क शुरू की.

1983 - एमएसएक्स होम कंप्यूटर मानक के विकास में भाग लिया। यह कंप्यूटर मानक मुख्य रूप से जापान और नीदरलैंड्स में लोकप्रिय हुआ।

1991 - कॉम्पैक्ट डिस्क इंटरएक्टिव सिस्टम सीडी-आई शुरू किया जिसमें कई वीडियो गेम कंसोल सुविधाएं थीं, लेकिन बिक्री में सफलता नहीं.

1992 - मनहूस डिजिटल कॉम्पैक्ट कैसेट प्रारूप की शुरूआत.

1995 - अटारी जगुआर का सीडी एड-ऑन अटारी के लिए निर्मित.

1999 - सोनी के साथ साझेदारी में सुपर ऑडियो सीडी शुरू की.

2000 - इरीडियम ल्यूमिनेयर का शुभारंभ किया।

2001 - सेन्सिओ कॉफीमेकर की सफलतापूर्वक शुरुआत, पहले नीदरलैंड में और 2002 से यूरोप के अन्य देशों में. यह कॉफी चूर्ण युक्त कस्टम-मेड पैड से किण्वासवन के द्वारा कॉफी बनाता है। मूल सेन्सिओ पैड का डोवे एगबर्ट्स द्वारा उत्पादन किया जाता है। सेन्सिओ अमेरिका में 2004 से उपलब्ध किया गया है।

2004 - फिलिप्स होमलैब्स अनुसंधान केन्द्र ने अपनी मिराविजन टेलिविजन लाइन में मिरर टीवी तकनीक की रचना की.

2006 - सोनी के साथ साझेदारी में ब्लू-रे डिस्क शुरू की.

2008 - डब्लूओडब्लू वीएक्स तकनीकी के साथ फ्लैटस्क्रीन शुरू किया। (3डी टीवी)

2008 - ब्रिटेन के बाजार के लिए फिलिप्स इन्टीमेट मसाजर्स की रिलेशनशिप केयर रेंज शुरू की.

कंपनी को प्रत्येक निर्मित डीवीडी पर रॉयल्टी प्राप्त होती है।

2009 - आसपेक्ट रेशो का उपयोग करके चौड़ी स्क्रीन मोड में एलसीडी डिस्प्ले के साथ फिलिप्स सिनेमा 21:9 टीवी शुरू किया।






