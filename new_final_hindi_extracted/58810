आई (फ़िल्म)

आई तमिल भाषा में बनी एक भारतीय बॉलीवुड फ़िल्म है। इसे हिन्दी और तेलुगू भाषा में अनुवादित किया गया है। यह फ़िल्म एस शंकर द्वारा निर्देशित की गई है जिसका निर्माण रविचंद्रन व रमेश बाबू ने किया है।

चेन्नई, के उपनगरीय इलाके से एक बॉडी बिल्डर लिंगेसन (विक्रम) जिसकी मुख्य महत्वाकांक्षा मिस्टर इंडिया बनने की है। श्री तमिलनाडु, का खिताब जीतने के कारण उसे मिस्टर इंडिया प्रतियोगिता के लिए प्रवेश मिल जाता है। वह एक अग्रणी सुपर मॉडल दीया (एमी जैक्सन), पर मुग्ध है। दीया को जल्द ही काली सूची में डाला जाता है क्योंकि वह लोकप्रिय मॉडल जॉन (उपेन पटेल) के साथ यौन संबंध बनाने से मना कर देती है। उसके बाद उसके सभी विज्ञापन व फिल्म अनुबंधों को रद्द कर दिया जाता हैं। अपने कैरियर को बचाने के लिए, दीया अगले विज्ञापन के लिये अपने सह-कलाकार के रूप में लिंगेसन को लेना तय करती है। इससे सहमत लिंगेसन अपने मिस्टर इंडिया बनने के सपनों का त्याग देता है।

लिंगेसन को दीया के स्टाइलिस्ट, एक ट्रांसजेंडर महिला ओसमा जैस्मीन (ओजस रजनी) द्वारा मेकओवर दिया जाता है। लिंगेसन दिया के सामने शूटिंग करने में शर्माता है इस कारण शूटिंग की शुरुआत अच्छी तरह से नहीं होती। वह ढीला पड़े और शूटिंग के दौरान बेहतर प्रदर्शन करे इसलिए निदेशक की सलाह पर, दीया लिंगेसन के साथ प्यार में गिरने का दिखावा करती है। योजना सफल साबित होती है और धीरे-धीरे दोनों की जोड़ी से मॉडलिंग की दुनिया में तूफान आ जाता है। समय गुजरता है और दीया व लिंगेसन की जल्द ही सगाई हो जाती है।

एक बॉडी बिल्डर से एक शीर्ष मॉडल बनने की इस यात्रा में, लिंगेसन अनेक दुश्मन बनाता है। जिनमें से एक जॉन है जिसक मॉडलिंग कैरियर लिंगेसन की बढ़ती लोकप्रियता की वजह से बर्बाद हो गया था। लिंगेसन पर मुग्ध ओसमा जिसने लिंगेसन को प्रोपोज़ किया था और लिंगेसन ने उसके प्रस्ताव को ठुकरा दिया था; एक धनी उद्योगपति इंद्र कुमार (रामकुमार गणेशन) को बहुत नुकसान उठाना पड़ा क्योंकि उसकी कंपनी की सॉफ्ट ड्रिंक का लिंगेसन से प्रचार करने से माना कर दिया था क्योंकि उस ड्रिंक में कीटनाशक होने की जानकारी लिंगेसन को लगी थी; और श्री तमिलनाडु शीर्षक के लिए प्रतिस्पर्धा में हिस्सा लेने वाला एक और बॉडी बिल्डर रवि (एम कामराज) जो इसको लिंगेसन के कारण हार गया; ये चारों मिलकर लिंगेसन से बदला लेने के लिए उसके करियर तो तबाह करने का षड्यंत्र करते हैं।

उसकी शादी से दो दिन पहले, लिंगेसन धीरे-धीरे बाल, दांत और त्वचा विकार का अनुभव करना शुरू करता है। वह अपने दोस्त डॉ वासुदेवन (सुरेश गोपी) से सलाह लेता है। वासुदेवन उसे बताता है कि वह समय से पहले बूढ़ा कर देने वाली एक दुर्लभ और असाध्य आनुवांशिक बीमारी से पीड़ित है। लिंगेसन की हालत बिगड़ जाती है, और अंत में वह कुबड़ा हो जाता है। उस स्थिति में, लिंगेसन एक कार दुर्घटना में अपनी मृत्यु के झूठ द्वारा दीया के जीवन व लोगों की नजरों से गायब होने का फैसला करता है। केवल उसके करीबी दोस्त बाबू (संथानम) और वासुदेवन को पता है कि वह जीवित है। लिंगेसन दीया से शादी करने के लिए वासुदेवन से पूछता है। वासुदेवन अनिच्छा से सहमत हो जाता हैं और शादी तय हो जाती है।

शादी की पूर्व संध्या पर एक और चिकित्सक वासुदेवन के दावों के विपरीत, लिंगेसन को यह बताता है कि वह वास्तव में केवल इंजेक्शन के माध्यम से फैलने वाले H4N2 इन्फ्लूएंजा से पीड़ित है, जो "आई" नामक वायरस के कारण फैलता है। लिंगेसन को पता चलता है कि जॉन, ओसमा, कुमार, रवि और, यहां तक ​​कि वासुदेवन भी, उसके शरीर में वायरस को इंजेक्ट करने के लिए जिम्मेदार हैं। इससे क्रुद्ध लिंगेसन शादी के दिन दीया का अपहरण कर, अपनी पहचान का खुलासा किए बिना एक पुराने घर में सुरक्षित रूप से उसे रखता है।

बाबू द्वारा सहायता प्राप्त लिंगेसन जिन लोगों ने उसे विकृत किया था उन से बदला लेने शुरू करता है। वह सभी षड्यंत्रकारियों को मार देता और फिर दिया के सामने अपना राज़ खोलता है। दोनों शहर व लोंगों से दूर एकांत में जीवन बिताना शुरू करते हैं और इसी बीच लिंगेसन आयुर्वेदिक उपचार के कारण ठीक हो जाता है।


सर्वप्रथम शंकर जी ने रजनीकान्त को तीन कहानी की कुछ पंक्ति सुनाई जिसमें पहली कहानी में उन्हें सहजता लगी और 2007 में उन्होने शिवाजी नामक फ़िल्म बनाई। इसके पश्चात दूसरी फ़िल्म 2010 में बनी जिसका नाम एंथीरन रखा गया था और अंतिम कहानी पर शंकर जी ने विक्रम को चुना।

इसके लिए सबसे पहले शंकर जी ने विक्रम मुख्य भूमिका के लिए चुना और नायिका के लिए असिन, दीपिका पादुकोण और प्रियंका चोपड़ा को चुना लेकिन वह सभी ने इस पात्र के लिए इंकार कर दिया। इसके पश्चात वह समानथा रूथ प्रभु को इस फ़िल्म के लिए चुना लेकिन उनके पास फ़िल्म के लिए प्रयाप्त समय नहीं होने के कारण उनके स्थान पर एमी जैक्सन को $120,000 (7 करोड़ 50 लाख रुपए) में चुना। इसके पश्चात संथानम, उपेन पटेल, सुरेश गोपी और रामकुमार गणेशन को सहायक भूमिका हेतु चुना गया। इसके अलावा मिस्टर एशिया 2014 सय्यद सिद्दीक भी कुछ भाग में दिखाई देंगे।

इस फ़िल्म में हिन्दी के अलावा भी अन्य भाषा में गाना है। गाने का हिन्दी और तेलुगू संस्करण 29 दिसम्बर और 31 दिसम्बर 2014 को क्रमशः प्रदर्शित किया गया।
