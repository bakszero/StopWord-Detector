कागायान घाटी

कागायान घाटी (Cagayan Valley), जिसे क्षेत्र २ (Region II) भी कहते हैं, दक्षिणपूर्वी एशिया के फ़िलिपीन्ज़ देश के लूज़ोन द्वीप दल पर स्थित एक प्रशासनिक क्षेत्र है। इसमें पाँच प्रान्त सम्मिलित हैं। क्षेत्र का अधिकतर भाग लूज़ोन द्वीप के पूर्वोत्तर में कोर्दिलेरा व सियेर्रा माद्रे नामक दो पहाड़ी शृंखलाओं के बीच एक बड़ी घाटी में स्थित है। कागायान नदी, जो फ़िलिपीन्ज़ की सबसे लम्बी नदी है, इसी क्षेत्र में बहती है। क्षेत्रफल के हिसाब से यह फ़िलिपीन्ज़ का दूसरा सबसे बड़ा प्रशासनिक क्षेत्र है।

कागायान घाटी में ५ प्रान्त, १ स्वतंत्र संघटक शहर, ३ संघटक शहर, ८९ नगरपालिकाएँ और २,३११ बरांगाय (मोहल्ले व गाँव) हैं।

