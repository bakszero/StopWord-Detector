२०१६ आईसीसी विश्व ट्वेन्टी २० फाइनल

२०१६ आईसीसी विश्व ट्वेन्टी २० फाइनल मैच ३ अप्रैल २०१६ को कोलकाता के ईडन गार्डन्स मैदान में इंग्लैंड और वेस्ट इंडीज़ के बीच खेला गया था। जिसमें वेस्ट इंडीज़ ४ विकेटों से जीता। इसके साथ वेस्ट इंडीज़ पहली टीम बन गयी जिन्होंने दो बार आईसीसी विश्व ट्वेन्टी २० का खिताब जीता हो। मैच में इंग्लैंड ने पहले बल्लेबाजी करते हुए निर्धारित २० ओवरों में ९ विकेट खोकर १५५ रन बनाए। जिसके जवाब में वेस्ट इंडीज़ ने १९.४ ओवर में ६ विकेट खोकर मैच जीत लिया। मैच का अंतिम ओवर काफी रोमांचक रहा जहां १९ ओवरों तक इंग्लैंड टीम की जीत दिख रही थी लेकिन अंतिम ओवर की पहली चारों गेंदों पर वेस्ट इंडीज़ टीम के कार्लोस ब्रेथवेट ने लगातार ४ छक्के लगा कर मैच जीत लिया।
