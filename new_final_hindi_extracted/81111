विल्फ्रेड रोड्स

विल्फ्रेड रोड्स (; 29 अक्टूबर 1877 - 8 जुलाई 1973) अंग्रेज पेशेवर क्रिकेटर थे जिन्होंने 1899 से 1930 तक इंग्लैंड के लिये 58 टेस्ट खेलें। टेस्ट में रोड्स ने 127 विकेट लिए और 2325 रन बनाए। वह टेस्ट मैचों में 1000 रन और 100 विकेट का डबल पूरा करने वाले पहले अंग्रेज खिलाड़ी बने थे। उन के पास सबसे अधिक प्रथम श्रेणी क्रिकेट मैच खेलने का (1,110 मैच) और सबसे ज्यादा विकेट (4204) लेने का विश्व रिकॉर्ड है। 1930 में अपने अंतिम टेस्ट में रोड्स की उम्र 52 वर्ष और 165 दिन थी। जितने भी खिलाड़ियों ने टेस्ट मैच खेला है उनमें ये सबसे ज्यादा उम्र है। 

विल्फ्रेड ने अपने कैरियर की शुरुआत यॉर्कशायर के लिए बाएं हाथ के स्पिन गेंदबाज के रूप में की थी जो उपयोगी बल्लेबाजी भी कर लेते थे। हालांकि, प्रथम विश्व युद्ध के आते-आते उन्होंने बल्लेबाजी कौशल इस कदर तक विकसित कर लिया था कि वो जैक हॉब्स के साथ इंग्लैंड की पारी की शुरुआत करने लगे थे। 1920 के दशक भर में वह ऑलराउंडर के रूप में खेलें। 1930 के क्रिकेट सत्र के बाद उन्होंने संन्यास ले लिया। 1949 में उन्हें मेरीलेबोन क्रिकेट क्लब (एमसीसी) की मानद सदस्यता दी गई थी।

