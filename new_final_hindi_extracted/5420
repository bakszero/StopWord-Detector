चमुर्थी घोड़ा

चमुर्थी घोड़ा, हिमाचल प्रदेश में पाई जाने वाली घोड़े की एक प्रजाति है। इसे 'पहाड़ों का ऊँट' कहा जाता है। चमुर्थी घोड़े स्पीति की पीन वैली में अधिक पाये जाते हैं। इन घोड़ों की विशेष बात यह है कि ये घोड़े यहां की भौगोलिक स्थिति में ढले होते हैं। साथ ही इन घोड़ों की एक महत्त्वपूर्ण बात यह होती है कि ये बर्फ में उसी तरह चलते हैं, जिस तरह रेगिस्तान में ऊंट चलते हैं। यही कारण है कि इन चमुर्थी घोड़ों की मांग दिन व दिन बढ़ती जा रही है।

