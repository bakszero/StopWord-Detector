रालन

रालन या आलय सेसलपिनिया वंश में एक सपुष्पक वृक्ष की जीववैज्ञानिक जाति है। इसका वैज्ञानिक नाम "सेसलपिनिया डेकापेटाला" (Caesalpinia decapetala) है।

यह एक सदाबहार कांटेदार झाड़-जैसा वृक्ष है जो २-४ मीटर ऊँचाई तक स्वयं और १० मीटर से अधिक तक किसी अन्य पेड़ या ढांचे के सहारे पहुँच जाता है। इसके तने नन्हें सुनहरे बालों से भरे होते हैं और पत्ते ऊपर से गाढ़े-हरे और नीचे से हरे रंग के होते हैं। फूल पीले रंग के और गुच्छों में उगने वाले होते हैं। फल लम्बें, चपटे, लकड़ी-जैसे और भूरे होते हैं।


