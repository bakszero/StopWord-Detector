मैनेजर पाण्डेय

मैनेजर पाण्डेय (जन्म:23 सितंबर 1941 गोपालगंज, बिहार) हिन्दी के प्रतिष्ठित समीक्षक और लेखक और हिन्दी में मार्क्सवादी आलोचना के प्रमुख हस्‍ताक्षर हैं। उन्हें गम्भीर और विचारोत्तेजक आलोचनात्मक लेखन के लिए पूरे देश में जाना-पहचाना जाता है।
मैनेजर पाण्डेय का जन्म 23 सितम्बर, 1941 को बिहार प्रान्त के वर्तमान गोपालगंज जनपद के गाँव ‘लोहटी’ में हुआ। उनकी आरम्भिक शिक्षा गाँव में तथा उच्च शिक्षा काशी हिन्दू विश्वविद्यालय में हुई, जहाँ से उन्होंने एम.ए. और पीएच. डी. की उपाधियाँ प्राप्त कीं।आजीविका के लिए अध्यापन का मार्ग चुनने वाले मैनेजर पाण्डेय जवाहरलाल नेहरू विश्वविद्यालय के भाषा संस्थान के भारतीय भाषा केन्द्र में हिन्दी के प्रोफेसर रहे हैं। वे जेएनयू में भारतीय भाषा केंद्र के अध्यक्ष भी रह चुके है। इसके पूर्व पाण्डेय जी बरेली कॉलेज, बरेली और जोधपुर विश्वविद्यालय में भी प्राध्यापक रहे।

डॉक्टर मैनेजर पांडेय के मुताबिक, "विचारधारा के बिना आलोचना और साहित्य दिशाहीन होता है।आलोचना में पारिभाषिक शब्दावली का प्रयोग ईमानदारी से होना चाहिए क्योंकि पारिभाषिक शब्द विचार की लम्बी प्रक्रिया से उपजते हैं। उन्होंने कहा कि साहित्य की सामाजिकता की खोज और सार्थकता की पहचान करना ही आलोचना की सबसे बड़ी चुनौती है।" डॉ.मैनेजर पाण्डेय की साहित्य समीक्षा जगत में अपनी एक अलग पहचान है। समकालीन साहित्य के साथ भक्तिकाल और रीतिकाल के साहित्य पर पाण्डेय जी सर्वथा नवीन दृष्टि से विचार किया और नवीन स्थापनाएं दी। जिस रीतिकाल को राग और रंग का साहित्य कहा जाता है वहां भी समकालीन चेतना के बीज तलाशते हैं। रीति काल के प्रमुख हस्ताक्षर कवि पद्माकर की कविता में अंग्रेजी साम्राज्यवाद के प्रति जनचेतना को सिर्फ मैनेजर पाण्डेय ही रेखांकित कर सकते थे :

मीनागढ़, बंबई, सुमंद, मंदराज, बंग, 

बंदर को बंद कर बंदर बसाओगे। 

कहैं पद्माकर कसक कश्मीर हूँ को, 

पिंजर सो घेरि के कलिंजर छुड़ाओगे। 

बाका नृप दौलत अलीजा महराज कभौ, 

साजि दल पकड़ फिरंगिन भगाओगे। 

दिल्ली दहपट्टि, पटना हू को झपटि कर, 

कबहूँ लत्ता कलकत्ता की उडाओगे॥

पाण्डेय जी गत साढे़ तीन दशकों से हिन्दी आचोलना में सक्रिय हैं। उनकी अब तक प्रकाशित पुस्तकें हैं: 
पाण्डेय जी के साक्षात्कारों के भी दो संग्रह प्रकाशित हैं: मेरे साक्षात्कार, मैं भी मुँह में जबान रखता हूँ।

प्रोफेसर मैनेजर पांडेय को आलोचनात्मक लेखन के लिए कई पुरस्कारों से सम्मानित किया जा चुका है, जिनमें प्रमुख हैं:

