नरेश चन्द्रा

नरेश चन्द्रा (जन्म 1934) पूर्व भारतीय सिविल सेवक हैं जो केबिनेट सचिव (1990–92) और संयुक्त राज्य अमेरिका में भारतीय राजदूत (1996–2001) रह चुके हैं। उन्हें २००७ में भारत के द्वितीय सर्वोच्य नागरीक सम्मान पद्म विभूषण से नव़ाज़ा गया।

उनका जन्म १ अगस्त १९३४ को इलाहाबाद में हुआ। उनकी शिक्षा भी इलाहाबाद में ही हुई जहाँ इलाहाबाद विश्वविद्यालय से उन्होंने गणित विषय में स्नातकोत्तर की उपाधि प्राप्त की। कुछ समय के लिए उन्होंने इलाहाबाद विश्वविद्यालय में व्याख्याता का कार्य भी किया।

नरेश चन्द्रा मई 1956 में भारतीय प्रशासनिक सेवा के लिए नियुक्त हुए जिसमें 1964 तक उन्होंने राजस्थान के विभिन्न जिलों में अपनी सेवायें दी।

उनके अनुसार उनके कार्यकाल की एक विशिष्ट घटना उनके शब्दों में यह है, "वाशिंगटन में हमारे दूतावास की इमारत के सामने हमें गांधी स्मारक की स्थापना - [महात्मा गांधी की प्रतिमा की स्थापना] करनी थी और यह यह भारी बाधाओं के बावजूद पूरा किया जाना था। हमारे पास इसे पूर्ण करने के लिए एक निश्चित समयावधि थी जिससे इसे अमेरिका के राष्ट्रपति की उपस्थिति में 16 सितम्बर 2000 को भारत के प्रधान मंत्री को समर्पित किया जा सके। ये दक्षिण एशियाई और अमेरिकीयों के लिए बहुत महान क्षण थे। मुझे मेरे पाकिस्तानी दोस्तों के भी बहुत सन्देश मिले - और पाकिस्तानी राजदूत ने मुझे बधाई सन्देश भेजते हुए प्रतिमा की स्थापना पर उसकी खुशी व्यक्त की।"


