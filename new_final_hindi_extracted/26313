कल्याण, महाराष्ट्र

कल्याण मुंबई में कल्याण-डोंबिवली का एक क्षेत्र है। कल्याण की गणना महाराष्ट्र में पश्चिम तट पर मुम्बई के समीप थाना ज़िले में स्थित प्राचीन काल के दक्षिण भारत के प्रमुख व्यापारिक नगरों में की गयी है।

इस नगर का उल्लेख 'पेरिप्लस ऑव द एरिथ्रियन सी' नामक ग्रंथ में कैलियाना के नाम से मिलता है।
124 ई. के जुन्नार अभिलेख में कल्याण विदेशी व्यापार का महत्त्वपूर्ण बन्दरगाह एवं नगर था।
छठी शताब्दी ईस्वी की एक ग्रीक लेखक के अनुसार कल्याण उस समय के छ: प्रसिद्ध व्यापारिक केन्द्रों में से एक था।
कल्याण से काँसा, लकड़ी एवं वस्त्र का व्यापार होता था।
14 वीं शताब्दी में मुसलमानों ने इसका नाम इस्लामाबाद रख दिया।
1536 ई. में इस पर पुर्तगालियों ने अधिकार कर लिया।
1674 ई. में शिवाजी ने अंग्रेज़ों को यहाँ एक फैक्ट्री स्थापित करने की इजाजत दे दी थी।
1780 ई. में कल्याण पर अंग्रेज़ों का अधिकार हो गया।
