त्सोंगमो झील

त्सोंगमो झील या चंगू झील भारत के सिक्किम राज्य के पूर्व सिक्किम ज़िले में स्थित एक झील है। ३,७८० मीटर की ऊँचाई पर स्थित इस झील का पानी पास की हिमानियों (ग्लेशियर) से आता है। यह सिक्किम की प्रान्तीय राजधानी गंगटोक से ४० किमी दूर है। यहाँ से उत्तर में सड़क मेनमेचो झील से होती हुई नाथू ला (दर्रे) की ओर निकलती है जिसके पार तिब्बत की चुम्बी घाटी स्थित है। पूर्व-पूर्वोत्तर में तिब्बत की सरहद केवल ५ किमी दूर है। सर्दियों में इस झील की सतह जम जाती है।

