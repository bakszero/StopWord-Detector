प्रेअह सिहानूक प्रान्त

प्रेअह सिहानूक प्रान्त, जिसे सिहानूकविल प्रान्त भी कहते हैं, दक्षिणपूर्वी एशिया के कम्बोडिया देश का एक प्रान्त है। यह देश के दक्षिणपश्चिम भाग में स्थित है और इसकी दक्षिणी सीमा थाईलैण्ड की खाड़ी से तटवर्ती है।

"प्रेअह" शब्द का अर्थ ख्मेर भाषा में "पवित्र" होता है। "सिहानूक" कम्बोडिया के राजा नोरोदोम सिहानूक के नाम पर रखा गया है। इसमें "सिह" संस्कृत के "सिंह" का रूप है और "हनु" संस्कृत में जबड़े का अर्थ रखता है (यही हनुमान में मिलता है)।

