हिन्द महासागर में बिखरे द्वीप

हिन्द महासागर में बिखरे द्वीप () हिन्द महासागर में स्थित चार छोटे कोरल (प्रवाल) द्वीपों, एक एटोल और एक रीफ़ का सामूहिक नाम है जिनपर फ़्रांस का नियंत्रण है और जो 'फ़्रांसिसी दक्षिणी व अंटार्कटिकी भूमि' () नामक प्रशासनिक क्षेत्र के ५वें ज़िले में आते हैं। इन द्वीपों पर कोई भी स्थाई आबादी नहीं है। इनमें से तीन द्वीप (ग्लोरियोसो द्वीप, झ़ुआन द नोवा द्वीप और युरोपा द्वीप) और बासास दा इण्डिया एटोल माडागास्कर से पश्चिम में मोज़ामबीक जलसन्धि में स्थित हैं, जबकि चौथा द्वीप (त्रोम्लिन द्वीप) माडागास्कर से ४५० किमी पूर्व में हिन्द महासागर के खुले पानी में स्थित है। इस प्रशासनिक क्षेत्र में आने वाला बांक द्यु गेज़िर () नामक रीफ़ भी मोज़ामबीक जलसन्धि में स्थित है।

इन सभी द्वीपों को लेकर फ़्रांस अंतर्राष्ट्रीय विवादों में फंसा हुआ है:

बासास दा इण्डिया एटोल को छोड़कर फ़्रांस ने इन सभी पर मौसम-निरिक्षण केंद्र बना रखते हैं जो हिन्द महासागर में उठने वाले तूफ़ानों की सूचना इस क्षेत्र के सभी आबादी वाले द्वीपों को प्रदान करते हैं। बासास दा इण्डिया एटोल और बांक द्यु गेज़िर रीफ़ के अलावा अन्य सभी द्वीपों पर १,००० मीटर से बड़ी हवाई पट्टियाँ बनाई गई हैं। इनमें से कुछ पर कर्मचारी तैनात किये गए हैं जो अपने दौरों के बाद बदल दिए जाते हैं। अन्य विवरण इस प्रकार है:
टिप्पणियाँ: (१) 'झ़ुआन द नोवा' में बिंदु-वाले 'झ़' का उच्चारण बिना बिन्दु वाले 'झ' से काफ़ी भिन्न है। इसका उच्चारण अंग्रेज़ी के 'टेलिविझ़न' शब्द के 'झ़' से मिलता है।(२) इस द्वीप में रीफ़ें ४० किमी की झील बनाती हैं लेकिन यह एटोलों की तरह एक असली अनूप झील नहीं है।

