गीतरामायणम्

गीतरामायणम् (२०११), शब्दार्थ: "गीतों में रामायण", जगद्गुरु रामभद्राचार्य (१९५०-) द्वारा २००९ और २०१० ई में रचित गीतकाव्य शैली का एक संस्कृत महाकाव्य है। इसमें संस्कृत के १००८ गीत हैं जो कि सात कांडों में विभाजित हैं - प्रत्येक कांड एक अथवा अधिक सर्गों में पुनः विभाजित है। कुल मिलाकर काव्य में २८ सर्ग हैं और प्रत्येक सर्ग में ३६-३६ गीत हैं। इस महाकाव्य के गीत भारतीय लोक संगीत और शास्त्रीय संगीत के विभिन्न गीतों की ढाल, लय, धुन अथवा राग पर आधारित हैं। प्रत्येक गीत रामायण के एक या एकाधिक पात्र अथवा कवि द्वारा गाया गया है। गीत एकालाप और संवादों के माध्यम से क्रमानुसार रामायण की कथा सुनाते हैं। गीतों के बीच में कुछ संस्कृत छंद हैं, जो कथा को आगे ले जाते हैं।

काव्य की एक प्रतिलिपि कवि की हिन्दी टीका के साथ जगद्गुरु रामभद्राचार्य विकलांग विश्वविद्यालय, चित्रकूट, उत्तर प्रदेश द्वारा प्रकाशित की गई थी। पुस्तक का विमोचन संस्कृत कवि द्वारा जनवरी १४, २०११ को मकर संक्रांति के दिन किया गया था।

काव्य का प्रारम्भ चार श्लोकों में रचित मंगलाचरण द्वारा हुआ है। कवि ने प्रथम दो श्लोकों में राम की और तीसरे श्लोक में हनुमान की कृपा का आह्वान किया है। अन्तिम श्लोक में गीतरामायणम् का परिचय प्रस्तुत किया गया है।

सर्ग १. गीतस्तुतसीतारामचन्द्रः शब्दार्थ "सीताराम की स्तुतियों से युक्त सर्ग"

सर्ग २. गीतराघवाविर्भावः शब्दार्थ "रामजन्म के गीतों से युक्त सर्ग" 

सर्ग ३. गीतराघवशिशुकेलिः शब्दार्थ "शिशु राम की क्रीड़ाओं के गीतों से युक्त सर्ग" 

सर्ग ४. गीतराघवबाललीलः शब्दार्थ "बाल राम की लीलाओं के गीतों से युक्त सर्ग"

सर्ग ५. गीतसीताविर्भावः शब्दार्थ "सीता जन्म के गीतों से युक्त सर्ग"

सर्ग ६. गीतयुगलकैशोरकः शब्दार्थ "किशोरयुगल सीताराम के गीतों से युक्त सर्ग"

सर्ग ७. गीतसीतास्वयंवरोपक्रमः शब्दार्थ "सीता स्वयंवर की प्रस्तावना के गीतों से युक्त सर्ग"

सर्ग ८. गीतसीतानिकेतकः शब्दार्थ "सीताप्रिय राम के गीतों से युक्त सर्ग"

सर्ग ९. गीतसीतास्वयंवरः शब्दार्थ "सीतास्वयंवर के गीतों से युक्त सर्ग"

सर्ग १०. गीतसीतारामपरिणयः शब्दार्थ "सीताराम विवाह के गीतों से युक्त सर्ग"

सर्ग ११. गीतसीतारामप्रत्युद्गमोत्सवः शब्दार्थ "सीताराम के अयोध्या आगमन पर आयोजित उत्सव के गीतों से युक्त सर्ग"

सर्ग १२. गीतसीतारामवनविहार: शब्दार्थ "सीताराम के वनविहार के गीतों से युक्त सर्ग"

सर्ग १३. गीतसीतारामहोलीविहार: शब्दार्थ "सीताराम द्वारा होली खेलने के गीतों से युक्त सर्ग"

सर्ग १४. गीतसीतारामदोलोत्सव: शब्दार्थ "सीताराम के झूला उत्सव के गीतों से युक्त सर्ग"

सर्ग १५. गीतसीतारामषड्ऋतुविहार: शब्दार्थ "सीताराम द्वारा छः ऋतुओं में विहार के गीतों से युक्त सर्ग"

सर्ग १६. गीतराष्ट्रदैवता शब्दार्थ "राष्ट्र रूपी देवता के गीतों से युक्त सर्ग"

सर्ग १७. गीतराघववनवास: शब्दार्थ "रामवनवास के गीतों से युक्त सर्ग" 

सर्ग १८. गीतपथिकाभिराम: शब्दार्थ "सुंदर पथिकों के गीतों से युक्त सर्ग"

सर्ग १९. गीतायोध्यकविरहालम्बन: शब्दार्थ "राम विरहमग्न अयोध्या से सम्बन्धित गीतों से युक्त सर्ग"

सर्ग २०. गीतचित्रकूटमण्डन: शब्दार्थ "चित्रकूट को शोभित करने वाले सीताराम के गीतों से युक्त सर्ग"

सर्ग २१. गीतललितनरलीला शब्दार्थ "सीताराम की सुन्दर नरलीला से सम्बन्धित गीतों से युक्त सर्ग"

सर्ग २२. गीतमारुतिजय: शब्दार्थ "हनुमान के ह्रदय को जीतने वाले राम के गीतों से युक्त सर्ग"

सर्ग २३. गीतहनुमत्पराक्रम: शब्दार्थ "हनुमान के पराक्रम के गीतों से युक्त सर्ग"

सर्ग २४. गीतशरणागतवत्सल: शब्दार्थ "शरणागतवत्सल राम के गीतों से युक्त सर्ग"

सर्ग २५. गीतरणकर्कश: शब्दार्थ "भीषण युद्ध करने वाले राम के गीतों से युक्त सर्ग"

सर्ग २६. गीतरावणारि शब्दार्थ "रावण के शत्रु राम के गीतों से युक्त सर्ग"

सर्ग २७. गीतसीतारामपट्टाभिषेक: शब्दार्थ "सीताराम राज्याभिषेक के गीतों से युक्त सर्ग"

सर्ग २८. गीतराजाधिराज: शब्दार्थ "राजाधिराज राम के गीतों से युक्त सर्ग"

नीचे प्रस्तुत गीत (१.४.६) में शिशु राम कौशल्या से पूछते हैं कि चन्द्रमा में कालिमा क्यों दिखाई देती है?

शशाङ्के कुतः श्यामता जाता। 
पृच्छति जननीमतिकुतूहलाद्बालस्त्रिभुवनत्राता ॥ 
कृष्णमृगस्तव शरभयाद्विधुं यातो नैतन्मातः। 
कपटमृगं प्रणिहन्मि नापरं तस्य विमोहख्यातः ॥ 
दशमुखभयाद्भुवो याता या विधुं श्यामता दृष्टा। 
कथं राहुभीतोऽसौ पायान्मही मूढतास्पृष्टा ॥ 
त्वमथ वीक्ष्य चन्द्रमसं निजदयिताननरूपसमानम्। 
शशिनि गतो श्यामः किल दृष्टः कर्तुं तदधरपानम् ॥ 
नहि मातः पीये तव स्तनं श्रुत्वा मनुजेन्द्राणी। 
सस्मितमुखी विस्मिता जाता चकिता गिरिधरवाणी ॥ 

