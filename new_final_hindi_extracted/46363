मुकेश खन्ना

मुकेश खन्ना (अंग्रेजी :Mukesh Khanna) एक भारतीय धारावाहिक तथा फ़िल्म अभिनेता है जिनका जन्म २३ जून १९५८ मुम्बई ,महाराष्ट्र में हुआ था। इन्होंने कई हिन्दी धारावाहिकों तथा फ़िल्मों में अभिनय किया है। इन्होंने अपने फ़िल्मी कैरियर की शुरुआत १९८२ में बनी रूह फ़िल्म से की थी तथा इन्होंने अपनी छवि महाभारत धारावाहिक जो १९८३ में दूरदर्शन पर चलता था उस धारावाहिक में इन्होंने भीष्म का अभिनय किया था तथा शक्तिमान धारावाहिक में शक्तिमान तथा गंगाधर का किरदार निभाया था से बनाई थी और इन्हीं टेलीविज़न धारावाहिकों से ये प्रसिद्ध हुए। 

इनका जन्म २३ जून १९५८ को मुम्बई ,महाराष्ट्र ,भारत में हुआ। इन्होंने अपनी स्नातक की शिक्षा ग्रहण करने के बाद सन् १९८२ में फ़िल्मी कैरियर में कदम रखा। खन्ना ने अपनी शिक्षा "फ़िल्म एण्ड टेलीविज़न इंस्टीट्यूट ऑफ़ इंडिया" से पूरी की थी। इन्होंने अपनी जब विद्यालयी शिक्षा शुरू की थी तब फ़िल्म अभिनेता नसीरुद्दीन शाह तथा शक्ति कपूर भी उसी विद्यालय में पढ़ते थे जिसमें खन्ना पढ़ाई करते थे। 
