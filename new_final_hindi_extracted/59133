इंटरफ़ेस (अभिकलन)

अभिकलन (क्म्प्यूटिंग) में इंटरफ़ेस (interface) वह सीमा होती है जहाँ किसी अभिकलन प्रणाली के दो अंग आपसी सम्पर्क में हो। तालमेल के लिये यह आवश्यक होता है कि उन दोनों को एक-दूसरे द्वारा प्रस्तुत सूचना समझ आये, इसलिये कम्प्यूटर वास्तु डिज़ाइन में इंटरफ़ेसों को स्पष्ट और सही रखने पर बहुत ध्यान दिया जाता है। कुछ इंटरफ़ेस कम्प्यूटर और मानव के बीच में भी काम करते हैं जिस से मानव प्रयोक्ताओं (यूज़रों) द्वारा कम्प्यूटर से काम लिया जा सके। यह यूज़र इंटरफ़ेस कहलाते हैं और इनमें वेब ब्राउज़र शामिल है।

