हीरो (1985 फ़िल्म)

350px| हीरो (१९८५ ) फिल्म के अभिनेता वाहिद मुराद और अभिनेत्री बाबरा शरीफ ।

हीरो एक पाकिस्तानी उर्दू फिल्म है, जिसमें मुख्य किरदार में वाहिद मुराद, बाबरा शरीफ, मुमताज़, अस्लम परवेज़, साक़ी, आदिल मुराद और नदीम हैं। इसका निर्माण वहीद ने ही किया था और इसका निर्देशन उनके करीबी मित्र इकबाल यूसुफ ने किया था। इस फिल्म के पूरा होने से पहले ही वाहिद मुराद की मौत हो जाती है। इसके बाद इकबाल यूसुफ जी, वाहिद मुराद के पुराने दृश्यों को जोड़ कर इस फिल्म को पूरा कर लेते हैं। यह इनके मौत के 2 वर्षों के बाद 11 जनवरी 1985 को प्रदर्शित होती है।

इस फिल्म से पहले वाहिद मुराद को कोई अच्छा किरदार नहीं मिल रहा था और न ही कोई अच्छी फिल्म मिल रही थी। इस कारण उन्होंने निर्णय लिया कि वे अपनी ही फिल्म का निर्माण करेंगे। इसके लिये उन्होंने अपने दोस्त इकबाल यूसुफ से बात की और उसे फिल्म का निर्देशन करने बोला। इस फिल्म कि कहानी वाहिद जी ने ही लिखी। उन्हें इस फिल्म से काफी आशा थी।
फिल्म के निर्माण के दौरान वाहिद जी काफी तनाव में रहने लगे थे। उनका "ऑपरेशन" भी हुआ था। जिसके बाद उनका वजन काफी कम हो गया था। जो इस फिल्म में दिखाई भी देता है। बाबरा शरीफ ने बताया था कि फिल्म के दौरान वाहिद अपना संतुलन खो बैठे थे और नीचे गिर गए। इसके बाद इन्हें कई समय तक सांस लेने के बाद फिर से यह काम शुरू हो सका था। जुलाई 1983 में वाहिद के कार दुर्घटनाग्रस्त हो जाता है। जिससे उनके चेहरे में निशान पड़ जाता है। इसे ठीक करने के लिए वे कराची में जाते हैं। लेकिन फिल्म के पूरे होने के कुछ दिन पहले ही "ऑपरेशन" के एक दिन बाद ही उनकी मौत हो जाती है।
