कैल्साइट

कैल्साइट पृथ्वी पर सबसे अधिक परिमाण में पाया जाने वाला खनिज है। रासायनिक या जैव-रासायनिक कैल्सियम कार्बोनेट को कैल्साइट कहते हैं। इसका रासायनिक सूत्र CaCO है।
कैलसाइट विभिन्न रंगों में पाया जाता है। यह खनिज अपने विदलन सतहों, काचोपम चमक, अल्प कठोरता (=3) तथा आपेक्षिक घनत्व (= 2.7) के कारण सरलता से पहचाना जा सकता है। तनु हाइड्रोक्लोरिक अम्ल की एक बूँद से ही इसमें बुदबुद उठने लगते हैं।

कैल्साइत जब कैलसियम कार्बोनेट शिलाओं की तहों के रूप में पाया जाता है तब इसे 'चूना पत्थर' (limestone) कहते हैं। चूनापत्थर के कायांतरण से संगमरमर बनता है। रंगहीन पारदर्शक किस्म को आइसलैंड स्पार (Iceland spar) कहते हैं। द्विअपवर्तक होने के कारण इसका उपयोग सूक्ष्मदर्शी, फोटोमीटर तथा अन्य प्रकाशीय यंत्रों में किया जाता है।

