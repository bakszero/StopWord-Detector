पथरचटा

पथरचटा या पथरचट्टा (वानस्पतिक नाम - Kalanchoe pinnata या Bryophyllum calycinum या Bryophyllum pinnatum) यह एक सपुष्पक पादप है जो भारत के सभी राज्यों में पाया जाता है। माडागास्कर को इसका उत्पत्तिस्थल बताया जाता है। इसके पत्तों के किनारों से से नया पौधा निकलता है। यह पथरी तथा अन्य रोगों में उपयोगी है।
विश्व स्तर पर पथरचटा एशिया के समशीतोष्ण क्षेत्रों, ऑस्ट्रेलिया, न्यूजीलैंड, वेस्टइंडीज, मकारोनेसिया, मस्कारेनेस, गैलापागोस, मेलानेशिया, पोलीनेशिया और हवाई में पाया जाता है। हवाई जैसे क्षेत्रों में इसे आक्रामक प्रजाति के पौधों के रूप में भी जाना जाता है। यह पौधा फ़िलिपींस में भी पाया जाता है जहाँ इसे "कताकताका" अथवा "कताका-ताका" जैसे नामों से जाना जाता है जिसका विशेषण अर्थ आश्चर्यजनक या उल्लेखनीय है।

