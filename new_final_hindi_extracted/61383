तमकुही रोड

तमकुही रोड या सेवरही भारतीय राज्य उत्तर प्रदेश के कुशीनगर जिले में एक नगर पंचायत और रेलवे स्टेशन है। यह सेवरही नामक ब्लॉक का मुख्यालय भी है।
यह कस्बा गोरखपुर से पड़रौना होते हुए थावें और सीवान जाने वाले रेलमार्ग पर एक स्टेशन है। यह गंडक नदी, जिसे स्थानीय तौर पर 'नारायणी' के नाम से जाना जाता है, की सहायिका बाँसी नदी के तीर पर स्थित है। 

पुराने समय में यह एक राजघराना था जिसे 'तमकुही राज' के नाम से जाना जाता था। 

तमकुही रोड, जिला मुख्यालय पड़रौना से लगभग १५ किलोमीटर कि दूरी पर स्थित है और यहाँ का पिनकोड 274406 है।

वर्ष 2011 के जनगणना आंकड़ों के अनुसार, तमकुही रोड अथवा सेवरही की कुल जनसँख्या 23,077 थी।

यह कस्बा, जिला मुख्यालय से सडक और रेलमार्ग द्वारा जुड़ा हुआ है। आर्थिक क्रियाकलापों से सम्बंधित सुविधाओं के रूप में यहाँ पंजाब नेशनल बैक की शाखा है।
