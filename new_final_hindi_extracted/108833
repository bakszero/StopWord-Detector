बगलिहार बाँध

बगलिहार बाँध भारत के जम्मू क्षेत्र के डोडा ज़िले में बनाया जा रहा है। यह जम्मू-श्रीनगर राष्ट्रीय राजमार्ग पर है और जम्मू से लगभग 150 किलोमीटर दूर बटौत शहर के पास है। नींव से इसकी ऊँचाई 144 मीटर और लंबाई 317 मीटर होगी। बगलिहार बाँध की जल धारण क्षमता एक करोड़ पचास लाख घन मीटर होगी। यह परियोजना साढ़े चार सौ मेगावाट बिजली का उत्पादन करने वाली है। बगलिहार बाँध से जो बिजली बनेगी उसे उत्तरी ग्रिड को दिया जाएगा. कुछ बिजली जम्मू-कश्मीर को भी दी जाएगी।
