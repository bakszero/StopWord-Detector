टोंगा का ध्वज

टोंगा का ध्वज लाल रंग का है जिसका एक कैन्टन सफेद है और उसमें लाल रंग का द्विशायिका क्रॉस है। इसे राष्ट्रीय संविधान ने 1875 में स्वीकार किया और आधिकारिक रूप से प्रतिष्ठापित किया। यह उसी वर्ष से किंगडम ऑफ़ टोंगा का ध्वज बन गया। संविधान के अनुसार राष्ट्रीय ध्वज को कभी भी बदला नहीं जा सकता।

ब्रितानी टोंगा में पहली बार 18वीं सदी के उत्तरार्द्ध में पहुँचे। उस समय सन् 1773 से 1777 तक कप्तान जेम्स कूक ने यहाँ की तीन यात्रायें की। लगभग पचास वर्ष बाद वेस्लेयन मेथोडिस्ट मिशनरियाँ टोंगा आयें और वहाँ के द्वीपों के लोगों को ईसाई धर्म में परिवर्तन करवाना आरम्भ कर दिया। सन् 1831 में वो वहाँ के सर्वोच्च प्रमुख (परमाउंट चीफ) तौफा'आहऊ तुपोऊ का धर्म-परिवर्तन करने में सक्षम रहे जो 1845 में वहाँ के राजा बने। यह वही समय था (1840 के दशक के लगभग) जब टोंगा ने प्रथम ध्वज स्वीकार किया था। यह सभी चारों कोनों पर एक क्रॉस (लाल अथवा नीले रंग के) वाला श्वेत ध्वज था तथा इसके केन्द्र में अंग्रेज़ी अक्षर "ए" (लाल रंग में A) और अंग्रेज़ी अक्षर "एम" (लाल रंग में M) राजा के प्रतीक थे।

राजगद्दी प्राप्त करने के बाद राजा ने राष्ट्र के लिए एक नया ध्वज अभिकल्पित करने का निर्ण्य लिया। यह इस प्रकार होना चाहिए था जो ईसाई धर्म को निरुपित करे। उन्होंने शर्ली वाल्डेमर बेकर से मित्रता की। शर्ली वाल्डेमर बेकर यूनाइटेड किंगडम के टोंगा मिशन के सदस्य थे जो बाद में टोंगा के प्रधानमंत्री बने और उन्होंने मिलकर ध्वज निर्मित किया। यह ध्वज पहली बार 1866 में काम में लिया गया। नये संविधान ने 4 नवम्बर 1875 में तैयार और घोषित किया। इसे नये स्वरूप में संहिताबद्ध किया गया और राष्ट्रीय ध्वज के रूप में स्वीकृत किया गया। संविधान के अनुच्छेद 47 के अनुसार इस ध्वज को कभी भी परिवर्तित नहीं किया जा सकता और हमेशा टोंगा का ध्वज बना रहेगा।

ध्वज के रंग और प्रतीक सांस्कृतिक, राजनीतिक और क्षेत्रीय अर्थों को निरुपित करते हैं। लाल द्विशायिका क्रॉस ईसाइयत की ओर इंगित करता है। देश की लगभग 97% जनता इस धर्म की अनुयायी है। सफेद रंग शुद्धता का प्रतीक है जहाँ लाल रंग ईसा मसीह के रक्त को आह्वान करता है जो उन्हें सूली पर चढ़ाने के समय बह गया।

ध्वज पूर्व स्वरूप में सफेद रंग की पृष्ठभूमि वाला लाल रंग के द्विशायिका क्रॉस से भरा हुआ था। बाद में यह पाया गया कि यह ध्वज अंतर्राष्ट्रीय लाल क्रॉस चिह्न के लगभग समान है जो 1863 में अपनाया गया। परिणामस्वरूप टोंगो फ्लेग में एक क्रॉस का उपयोग किया गया है। पुराना नमूना फिर भी टोंगा का राष्ट्रीय प्रतीक बना रहेगा।

