मूरमान्स्क

मूरमान्स्क () रूस के सुदूर पश्चिमोत्तर में स्थित एक बंदरगाह शहर है जो उस देश के मूरमान्स्क ओब्लास्त नामक संघीय खंड की राजधानी भी है। यह कोला प्रायद्वीप के उत्तरी छोर पर बारेन्त्स सागर के किनारे बसा हुआ है। इस से कुछ दूर पश्चिम में रूस की नॉर्वे व फ़िनलैंड की अंतर्राष्ट्रीय सीमाएँ भी आती हैं। मूरमान्स्क शहर की स्थापना १९१६ में रूसी साम्राज्य के काल में हुई थी। पिछले कुछ वर्षों में इसकी आबादी तेज़ी से घटी है लेकिन यह अब भी आर्कटिक रेखा से उत्तर में स्थित सबसे बड़ा शहर है।

