हीराकुद बाँध

हीराकुद बाँध ओडीसा में महानदी पर निर्मित एक बाँध है। यह सम्बलपुर से 19 किमी दूर है। इस बाँध के पीछे विशाल जलाशय है। यह परियोजना भारत में शुरू की गयी कुछ आरम्भिक परियोजनाओं में से एक है। 1957 में महानदी पर निर्मित यह बाँध संसार के सबसे लंबे बांधों में से एक है। इसकी कुल लम्बाई 26 किमी है। बाईं ओर लामडूंगरी पहाड़ी से लेकर 4. 8 km दूर चंदीली पहाड़ी तक मुख्य बाँध है। इसके दोनों तरफ दो ऑब्जरवेशन टावर हैं , गाँधी मीनार व नेहरू मीनार। इसके रिजर्वायर की तट रेखा 639 km लम्बी है। इस डैम को बनाने में इस्तेमाल हुए मृदा , कंक्रीट व अन्य सामग्री से कश्मीर से कन्याकुमारी तथा अमृतसर से डिब्रूगढ़ तक करीब आठ मीटर चौड़ी सड़क बनाई जा सकती है। हीराकुद की झील एशिया की सबसे बड़ी मानवनिर्मित झील है
