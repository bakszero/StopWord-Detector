डोरेमोन

डोरेमोन () फुजिको एफ॰ फुजिओ द्वारा बनाया गया एक जापानी मंगा कार्टून सीरीज है। यह बाद में एक एनीमे सीरीज बन गया। यह एक रोबोटिक बिल्ले कहानी है जिसका नाम डोरेमोन है, जो एक स्कूली बच्चे की सहायता करने के लिए बीसवीं शताब्दी से समय में पीछे आ गया है।

यह सीरीज पहली बार दिसम्बर १९६९ में एक साथ छह विभिन्न पत्रिकाओं में दिखाई दी। मूल सीरीज में कुल मिलाकर, १३४४ कहानियाँ बनाई गईं जो पैंतालीस से भी अधिक खंडों में पूरी हुई। डोरेमोन के अधिकांश एपिसोड हास्य से भरे हुए हैं जो निष्ठा, दृढ़ता, साहस, परिवार और बड़ों के लिए सम्मान जैसे मूल्यों के बारे में बताते हैं। डोरेमोन दुनिया भर के विशेष और ज़रूरी विषयों के बारे में दर्शक को बताता है, इसमें वक़्त में सफ़र करना, स्ट्रिंग सिद्धांत, जैसे विज्ञान से सम्बंधित बातों को आसान तरीके से समझने की कोशिश की जाती है।

डोरेमोन एक बिल्लीनुमा रोबोट है। उसके पास एक चमत्कारी पॉकेट है, जिसमें हाथ डाल कर वह भविष्य के नए-नए गैजेट्स निकालता रहता है। डोरेमी रोबोट उसकी बहन है। वह डोरेमोन से ज्यादा एडवांस्ड रोबोट है (जहां डोरेमोन की शक्ति केवल 129.3 हॉर्सपावर है, वहीं डोरेमी की शक्ति 10,000 हॉर्सपावर है)। वह गैजेट्स का इस्तेमाल भी डोरेमोन से बेहतर तरीके से कर सकती है। तकनीकी रूप से बेहतर होने के बावजूद वह खुद पर घमंड नहीं करती और जब भी डोरेमोन को मदद की जरूरत होती है, वह अपनी टाइम-मशीन में बैठ कर हाजिर हो जाती है। जब उसका भाई डोरेमॉन ऑफ ड्यूटी होता है, तो वह नोबिता की मदद करती है।

डोरेमोन को उसके बेहतर प्रदर्शन के लिए 1973 में जापान कार्टून एसोसिएशन एवार्ड (Japan Cartoonists Association Award) से नवाजा गया।

