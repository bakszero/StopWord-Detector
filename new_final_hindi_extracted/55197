इंडीगो

इंडीगो (IndiGo) एक भारतीय एयरलाइन कंपनी है जिसका मुख्यालय भारत में गुडगांव में स्थित है। यह एक कम कीमत वाली यात्री सेवा तथा भारत की सबसे बड़ी विमानन सेवा है, जिसका मार्किट शेयर फरबरी २०१४ के आंकड़ो के अनुसार ३०.३% है। इंडिगो भारत में सबसे तेजी से विकसित हो रही सबसे कम कीमत की यात्री सेवा है। अपने नए ७८ एयरबस ए३२० एयरक्राफ्ट के बेड़े के साथ यह एयरलाइन ३६ गंतव्य स्थानों के लिए दैनिक ४८५ फ्लाइट्स की सेवा प्रदान करती है।

इंडिगो की शुरुआत २००६ के प्रारंभ में इंटरग्लोब इंटरप्राइज के राहुल भाटिया तथा राकेश एस गंगवाल, जो कि यूनाइटेड स्टेट्स में रहने बाले अप्रवासी भारतीय हैं, के द्वारा हुई थी। इस के ५१.१२% स्टाक इंटरग्लोब के पास हैं तथा ४८% गंगवाल की वर्जिनिया स्थित कंपनी कैलम इन्वेस्टमेंट्स के पास हैं।
फरबरी २०१२ तक इंडिगो बहुत ही तेजी से विकास कर रही थी तथा इसके लाभ में भी वृद्धि होती जा रही थी। यह ऐसा करने बाली भारत की एक मात्र एयर लाइन थी। इसने किंगफ़िशर को पहली वरीयता से प्रतिस्थापित कर दिया, अब किंगफ़िशर दूसरी सबसे बड़ी विमानन सेवा है।
इंडिगो भारत तथा विदेशों में ३६ लक्ष्यों के लिए, ४८५ दैनिक उड़ानों के द्वारा अपनी सेवाएँ प्रदान करता है। पांच साल के सञ्चालन के बाद जनवरी २०११ में इंडिगो को विदेशों में सञ्चालन के लिए लाइसेंस मिल गया। इंडिगो की पहली अंतर्राष्ट्रीय विमानन सेवा की शुरुआत १ सितम्बर २०११ को दुबई से दिल्ली के लिए की गयी थी। बाद के कुछ एक सप्ताहों में यह अंतर्राष्ट्रीय सेवा बैंकाक, सिंगापुर, मस्कट एवं काठमांडू के लिए नयी दिल्ली एवं मुंबई से शुरू कर दी गयी।
इंडिगो की सबसे बड़ी विशेषता इसकी रैंप सेवा है। अपंग लोगों की सुविधा के लिए इसमें रैंप सुविधा को इस प्रकार बनाया गया है कि लोग अपनी व्ह्रील चेयर पर बैठ के विमान के अन्दर तक आराम से जा सकें।
इंडिगो के बेड़े में निम्नलिखित विमान शामिल हैं–

कम कीमत की सेवा होने के कारण इंडिगो की किसी भी विमान सेवा में बिज़नस क्लास एवं फर्स्ट क्लास विभाग नहीं है। इसमें केवल सस्ती सीटों की सुविधा ही है। अपने किराये को कम करने के लिए इंडिगो किसी भी प्रकार के निशुल्क भोजन की सुविधा उड़ान के दौरान प्रदान नहीं करती है हालाँकि इसमें भुगतान करके सभी सामान खरीदने की सुविधा प्रदान की गयी है। 
