मरिचमान सिंह श्रेष्ठ

मरिचमान सिंह श्रेष्ठ (1 जनवरी 1942 – 15 अगस्त 2013) एक नेपाली राजनीतिज्ञ एवं पूर्व प्रधानमंत्री थे। उनका जन्म 1942 में नेपाल के सल्याण जिले के खलंगा बाज़ार नामक स्थान पर हुआ।

वो 15 जून 1986 से 6 अप्रैल 1990 तक नेपाल के प्रधानमंत्री रहे। उससे पहले वो नेपाल राष्ट्रीय सभा के अध्यक्ष रह चुके थे। 

उन्हें तत्कालीन राजा बिजेन्द्र ने राजनैतिक कारणों से निलम्बित कर दिया था। इसके बाद संविधान का मसौदा तैयार किया गया जिसमें द्विसदनीय संसद के लिए प्रत्यक्ष चुनाव के लिए अनुमति दी गई।

श्रेष्ठ को दिल्ली में स्थित मेडिसिटी अस्पताल से काठमाण्डु ले जाया गया, जहाँ वो इलाज के दौरान वेंटीलेटर पर थे। उन्होंने अपने परिवार के सदस्यों से कहा था कि वो अपने देश में मरना चाहते हैं अतः उन्हें हवाई जहांज की मदद से काठमाण्डु ले जाया गया। श्रेष्ठ का निधन फेफड़ों के कैंसर के कारण 15 अगस्त 2013 को 03:00 बजे नोर्विक अस्पताल, काठमाण्डु में हुआ।
