ज़ारा फ़िलिप्स

ज़ारा ऐनी एलिज़ाबेथ टिंडल MBE(जन्म से:ज़ारा फ़िलिप्स; जन्म:१५ मई १९८१) एक ब्रिटिश अश्वक्रीड़िका और महारानी एलिज़ाबेथ द्वितीय और राजकुमार फ़िलिप, एडिनबर्ग के ड्यूक की दूसरी सबसे बड़ी पौत्री है, वे एलिजाबेथ की नातिन हैं। वे महारानी की बेटी, ऐनी, प्रिंसेस रॉयल और उनके पहले पति कैप्टेन मार्क फ़िलिप्स की दूसरी संतान और एकमात्र पुत्री हैं। वे किसी भी प्रकार की शाही उपदि या शैली की धारक नहीं हैं। वर्त्तमान समय में, वे ब्रिटिश सिंघासन के अनुक्रम में १६वें स्थान पर हैं। उनका आधिकारिक संबोधन ""मिसेज़ माइकल टिंडल MBE"" है।

ज़ारा पूर्व-इंग्लैंड रग्बी यूनियन खिलाड़ी, माइक टिंडल से शादीशुदा हैं। उनकी शादी ३० जुलाई २०११ को हुई थी। वे एक पेशेवर अश्वक्रीड़िका हैं, और २०१२ लंदन ओलिंपिक और विश्व चैमियांशिप समेत अन्य अनेक प्रतियोगिताओं में भाग ले चुकी हैं। उन्हें अनेक पदक भी अपत हैं। २००६ के एवेंटिंग वर्ल्ड चैंपियनशिप में वो विजेता थीं। उसी वर्ष उन्हें लोगों के निर्वाचन द्वारा "बीबीसी स्पोर्टिंग पर्सनैलिटी ऑफ़ द यर" के ख़िताब से भी सम्मानित किया गया था। २००७ में उन्हें ब्रिटिश साम्राज्य के शौर्यक्रम का सदस्य नियुक्त किया गया था। २०१२ में उन्हेंने ओलिंपिक की मशाल को भी पकड़ा था। २०१२ के लंदन ओलिंपिक खेलों में उन्होंने राजतपदक जीत था, इस पदक को उन्हें अपनी माँ द्वारा दिया गया था।

