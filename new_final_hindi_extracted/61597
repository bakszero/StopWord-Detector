पिद्दी

पिद्दी (wren) एक छोटी और अक्सर भूरे-ख़ाकी रंग की चिड़िया होती है। यह लगभग २० जीववैज्ञानिक वंशों में विभाजित है और इसकी कुल लगभग ४० ज्ञात भिन्न जातियाँ हैं। पूर्वजगत में केवल इसकी एक ही जाति रहती है, जिसे यूरेशियाई पिद्दी (Eurasian wren, वैज्ञानिक नाम: "Troglodytes troglodytes") कहते हैं। अन्य सभी जातियाँ नवजगत में ही मिलती हैं।

"पिद्दी" शब्द संस्कृत के "पिदिडी" शब्द से उत्पन्न हुआ है जो आरम्भ में एक प्रकार की मुनिया हुआ करती थी।

अपने छोटे आकार के लिये कभी-कभी पिद्दी की बच्चों या अन्य निर्बल व्यक्तियों से तुलना की जाती है। यह शब्द मुहावरों में भी प्रयोग होता है। मसलन "क्या पिद्दी, क्या पिद्दी का शोरबा" का प्रयोग उस समय किया जाता है जब किसी तुच्छ या अर्थहीन बात के आधार पर आगे कोई बात करी जा रही हो। यानि जब पिद्दी स्वयं ही इतनी छोटी है तो उसका शोरबा तो बन ही नहीं सकता।

