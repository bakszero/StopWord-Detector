आर्टेसियन कुएं

आर्टेसियन जलभृत (एक्विफर), भूमिगत पानी वाला एक सीमित जलभृत होता है जिसका जल पंप किये बिना ही एक कुएं के माध्यम से ऊपर की तरफ प्रवाहित होता है; ऐसे कुओं को आर्टेसियन कुआं कहा जाता है। प्राकृतिक दबाव की मात्रा उचित होने पर पानी जमीन की सतह तक भी पहुंच सकता है, ऐसी स्थिति में इस कुएं को बहता हुआ आर्टेसियन कुआं कहा जाता है। 

जलभृत, चूना पत्थर या रेतीले पत्थर की तरह नरम चट्टान की एक परत होती है, जो अंतर्गमन मार्ग से पानी को अवशोषित करती है। छिद्रपूर्ण पत्थर अभेद्य चट्टान या मिट्टी के बीच ही सीमित होते हैं। यही दबाव को अधिक रखता है, इसलिए जब पानी को कोई रास्ता मिलता है तो यह गुरुत्वाकर्षण बल को काबू कर नीचे जाने की बजाए ऊपर चढ़ने लगता है। जलभृतों का रिचार्ज तब होता है जब उसके रिचार्ज जोन का जल स्तर कुएं के मुहाने से ज्यादा ऊंचाई पर होता है। 

अगर आसपास की चट्टानों का दबाव पर्याप्त है तो जीवाश्म जलभृत भी आर्टेसियन हो सकते हैं। कई नए तेल के कुओं को दबावक्रित करने की प्रक्रिया भी इसी प्रकार की होती है।

आर्टसियन कुओं का नामकरण फ्रांस के पूर्व प्रांत आर्टोइस के नाम पर किया गया है, जहां 1126 से कार्थुसियन भिक्षुओं द्वारा कई आर्टेसियन कुओं की खुदाई की गई थी।


आसपास आर्टेसियन कुओं की मौजूदगी के कारण संयुक्त राज्य अमेरिका के कुछ शहरों को आर्टेसिया नाम से बुलाया जाता था। आर्टेसियन कुओं वाली अन्य जगहों में शामिल हैं:







कई वर्षों तक ओलंपिया बीयर (ट्यूमवाटर, वाशिंगटन) आर्टेसियन कुएं से प्राप्त पानी से ही बनती थी। कंपनी द्वारा अपने प्रचार में भी शराब बनाने में आर्टेसियन से प्राप्त पानी के इस्तेमाल का खूब जमकर उपयोग किया गया। हालांकि विज्ञापनों में ये कभी नहीं बताया गया कि आर्टेसियन का पानी क्या होता है, हमेशा ये दावा किया जाता रहा कि यह पानी आर्टेसियन की पौराणिक आबादी द्वारा नियंत्रित किया जाता है। एक बार जब इस शराब कंपनी को एक अन्य बड़ी कंपनी द्वारा अधिगृहित कर लिया गया, तो आर्टेसियन जल का इस्तेमाल रोक दिया गया और इसी तरह विज्ञापन अभियान को भी रोक दिया गया।

कनाडा के ओंटारियो के क्रीमोर शहर की क्रीमोर स्पिंग्स ब्रीवरी भी शराब बनाने में खासतौर पर एक आर्टेसियन कुएं के पानी का ही इस्तेमाल करती है। यह पानी क्रीमोर स्प्रिंग से आता है जो कि मालिकों में से एक की संपत्ति में स्थित है। इस पानी को हर रोज 10,000 लीटर तक पानी ढोने वाले ट्रक से ब्रीवरी तक पहुंचाया जाता है; प्रत्येक ट्रक में इतना पानी होता है जिससे कि एक बैच की शराब तैयार हो जाती है।

'एच2ओलंपिया (H2Olympia): आर्टेसियन वेल एडवोकेट्स' नामक अभियान के तहत ओलंपिया शहर में फिलहाल बचे एकमात्र सार्वजनिक कुएं के आर्टेसियन जल के इस्तेमाल को बचाए रखने के लिए कोशिशें की जा रही हैं।

