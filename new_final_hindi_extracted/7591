साख़ा गणतंत्र

साख़ा (याकूतिया) गणतंत्र () रूस का एक संघीय खंड है जो उस देश की शासन प्रणाली में गणतंत्र का दर्जा रखता है। यह पूर्वोत्तर साइबेरिया क्षेत्र में स्थित है और आकार में लगभग भारत से ज़रा छोटा ही है। यह दुनिया में किसी भी राष्ट्रीय उपखंड (जैसे कि प्रान्त, प्रदेश, आदि) से बड़ा है - कहा जा सकता है कि यह विश्व का सबसे बड़ा प्रांत है। यह इतना बड़ा है कि इसके अन्दर तीन समय क्षेत्र आते हैं। अगर साख़ा गणतंत्र एक स्वतन्त्र देश होता तो वह विश्व का आठवाँ सबसे बड़ा देश होता (भारत के बाद और आरजेन्टीना से पहले)। इसकी राजधानी याकूत्स्क​ शहर () है।

साख़ा गणतंत्र में रहने वाला सबसे बड़ा समुदाय तुर्क-मूल के याकूत लोग हैं और दूसरा सबसे बड़ा समुदाय रूसी लोगों का है। यह रूस के दस स्वशासित तुर्क गणतंत्रों में से एक है और इसके विश्व-भर के तुर्क-मूल वाले देशों के साथ क़रीबी सम्बन्ध हैं, जैसे कि उज़बेकिस्तान, काज़ाख़स्तान, तुर्की, वग़ैराह। याकूत लोग, जिन्हें साख़ा लोग भी कहते हैं, पारंपरिक रूप से अपना गुज़ारा गाय और घोड़ों के मवेशी-पालन से करते हैं, हालांकि इस इलाके की अन्य जातियों में रेनडियर-पालन पर अधिक ज़ोर है। माना जाता है कि साख़ाओं के पूर्वज सैंकड़ों साल पहले मध्य एशिया से आये थे।

