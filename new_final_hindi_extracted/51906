परियोजना 28- पनडुब्‍बीरोधी युद्धक कॉर्वेट

परियोजना 28 भारतीय नौसेना की महत्वाकांक्षी परियोजनाओं में से एक है जिसके अंतर्गत 4 स्‍टेल्‍थ पनडुब्‍बीरोधी (एंटी-सबमरीन) युद्धक कॉर्वेट्स बनाए जाएंगे। इस परियोजना के अंतर्गत निर्मित प्रथम पोत आईएनएस कामोर्ता को 23 अगस्त 2014 को नौसेना में शामिल किया गया। 7852 करोड़ रु० की लागत वाली इस परियोजना का संचालन भारतीय नौसेना के नौसेना डिज़ाइन निदेशालय द्वारा किया जा रहा है तथा पोतों का निर्माण गार्डन रीच शिपबिल्डर्स एण्ड इंजीनियर्स लिमिटेड द्वारा किया जा रहा है।

आईएनएस कामोर्ता भारतीय नौसेना के नौसेना डिज़ाइन निदेशालय द्वारा परियोजना 28 के अंतर्गत बनाए जा रहे 4 स्‍टेल्‍थ पनडुब्‍बीरोधी कॉर्वेट्स में से पहला है। 90% स्वदेशी साज़ोसामान के साथ निर्मित इस पोत को 23 अगस्त 2014 को नौसेना में शामिल किया गया।

आईएनएस कदमट्ट भारतीय नौसेना का एक पनडुब्बी निरोधी युद्धपोत है जिसका जलावतरण 7 2016 को किया गया। यह परियोजना 28 (प्रोजेक्ट 28, पी28) के अंतर्गत दूसरा पोत है।
