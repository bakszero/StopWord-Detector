अमर अग्रवाल

अमर अग्रवाल (जन्म 22 सितंबर 1963) वर्तमान में छत्तीसगढ शासन में स्वास्थ्य एवं चिकित्सा शिक्षा, वाणिज्यिक कर एवं श्रम मंत्री के पद पर सुशोभित हैं। 
1998 से अविरत रूप से बिलासपुर विधानसभा का प्रतिनिधित्व करते हुये 2013 के विधानसभा चुनाव में श्री अग्रवाल ने रिकार्ड मतों (लगभग 18,000) से जीत दर्ज की है। इस विजय के पश्चात छत्तीसगढ़ के स्वास्थ्य मंत्री के रूप में जनता के प्रति अपनी जवाबदेही का निर्वहन लगातार तीसरी बार कर रहे हैं। छत्तीसगढ़ के स्वास्थ्य सूचकांक में सुधार एवं तकनीक का उपयोग जनता के हित के लिए जन-तकनीक के रूप में करना, उदाहरणार्थ 108: संजीवनी एक्सप्रेस, 102: महतारी एक्सप्रेस, 104: चिकित्सकीय परामर्श एवं ऑन-लाईन जनशिकायत केंद्र श्री अग्रवाल की स्वास्थ्य मंत्री के रूप में विशेष उपलब्धि है जो कि छत्तीसगढ़ की दुर्गम भौगोलिक संरचना को देखते हुये अति आवश्यक भी है। श्री अग्रवाल एक कुशल संगठक एवं प्रशासक के रूप में भी जाने जाते हैं। 

श्री अमर अग्रवाल, छत्तीसगढ़ी राजनीति के भीष्म पितामह कहे जाने वाले स्व. श्री लखीराम अग्रवाल जी के सुयोग्य सुपुत्र हैं जो कि अविभाजित मध्यप्रदेश के भाजपा अध्यक्ष रहे हैं एवं अपनी कुशल संगठन छमता और नवीन परिपाटियों के निमार्ण हेतु जाने जाते थे। छत्तीसगढ़ भाजपा का वर्तमान स्वरूप श्री लखीराम अग्रवाल जी की ही देन है। 
[[File:Father of Amar Agrawal Minister of Chhattisgarh.png|thumb|Father of Amar Agrawal Minister of Chhattisgarh]]
श्री अमर अग्रवाल जी का जन्म अविभाजित मध्यप्रदेश के रायगढ़ जिले में 22 सितंबर सन् 1963 को खरसिया में हुआ। प्रारंभिक शिक्षा खरसिया के स्थानीय स्कूल से पूरी करने के बाद उन्होनें रायपुर के दुर्गा कालेज से वाणिज्य संकाय में स्नातक की उपाधि प्राप्त की। इस दौरान वे भारतीय जनता पार्टी युवा मोर्चा बिलासपुर के जिला अध्यक्ष, भाजपा राष्ट्रीय परिषद एवं राष्ट्रीय स्वयंसेवक संघ के सक्रिय सदस्य रहे। संभाग के कई महत्त्वपूर्ण चुनावों के संचालन का गुरूतर दायित्व भी उन्होनें सफलता पूर्वक निभाया। इन सब के साथ ही वे सन् 1984 तक अपने पैतृक व्यवसाय का भी कुशलतापूर्वक संचालन करते रहे।

श्री अमर अग्रवाल ने अपनी सक्रिय राजनीतिक पारी की शुरूवात करते हुए कार्यक्षेत्र के रूप में बिलासपुर को चुना और अपने आप को जनसेवा के लिए पूर्णतः समर्पित कर दिया। उनके अथक परिश्रम और निःस्वार्थ सेवा को देखते हुए भारतीय जनत पार्टी ने सन् 1998 में विधानसभा के लिए चुनाव के लिए बिलासपुर क्षेत्र से उन्हें अपना उम्मीदवार बनाया। इस चुनाव में श्री अमर अग्रवाल जी ने भारी मतों के अंतर से जीत हासिल कर अविभाजित म.प्र. विधानसभा में बिलासपुर क्षेत्र का सफलतापूर्वक प्रतिनिधित्व किया।

‌
