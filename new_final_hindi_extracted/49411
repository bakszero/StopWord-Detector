रेस (२००८ फ़िल्म)

रेस अब्बास-मस्तान निर्देशित और टिप्स फ़िल्म्स बैनर तले बनी २००८ की बॉलीवुड रहस्य से भरपूर फ़िल्म है। यह फ़िल्म २१ मार्च २००८ को जारी की गयी जिसमें मुख्य कलाकार सैफ़ अली ख़ान, बिपाशा बसु, अक्षय खन्ना, कैटरीना कैफ, अनिल कपूर और समीरा रेड्डी हैं। फ़िल्म में दिलीप ताहिल और जॉनी लीवर भी रहस्यमयी और हास्य कलाकरों की भूमिका निभा रहे हैं।

फ़िल्म मुख्यतः डरबन और दुबई में फ़िल्माई गयी है, "रेस" एक हास्य, रहस्य और एक्शन से भरपूर फ़िल्म है जिसमें भाई की प्रतिद्वंद्विता, विश्वासघात और जुनून के विषयों की को बखूबी दिखाया गया है। यह १९९८ की हॉलीवुड फ़िल्म "गुडबाय लवर"पर शिथिल आधारित है। यह बॉलीवुड की २००८ की १० उच्चतम कमाई वाली फ़िल्मों में शामील है। "रेस" को तमिल में "पंथायम" और तेलुगू में "रेस तेलुगू" के रूप में डब (अनूदित) किया गया। २०१३ में फ़िल्म की उत्तरकृत्ति "रेस 2" जारी की गयी।

आरडी (अनिल कपूर) अपनी आवाज़ में चार आदमियों से परिचय करवाता है: रणवीर सिंह (सैफ़ अली खान) अपने पिता द्वारा आरम्भ किया गया व्यापार सफलतापूर्वक चला रहा है। उसका छोटा भाई राजीव सिंह (अक्षय खन्ना) रणवीर के विपरीत आलसी और शराबी है। रणवीर भावी मॉडल सोनिया (बिपासा बसु) के साथ डेटिंग करता है, जबकि अपनी व्यक्तिगत सहायिका सोफ़िया (कैटरिना कैफ़) गुप्त रूप से उसके साथ प्यार करती है। रणवीर भी अपने चीर-प्रतिद्वन्द्वी कबीर (दिलीप ताहिल) के साथ तीव्र प्रतिस्पर्धा में है। फ़िल्म की शुरुआत एक कार दुर्घटना से आरम्भ होती है जो हत्या के उद्देश्य से किया जाता है जिसमें रणवीर बाल-बाल बच जाता है। जब रणवीर उसके घुड़सवार के कबीर के साथ घूसख़ोर के कारण दौड़ में हार जाता है तो घुड़स्वार की कार को बम से उड़ाकर उसे मार देता है और अपने आप को क्रूर व्यापारी प्रदर्शित करता है।


"रेस" के बोल प्रीतम ने तैयार किया है और गीत समीर ने लिखे हैं। "ज़रा ज़रा टच मी" के साथ अलबम बहुत सफलता के रूप मे आतिफ़ असलम द्वारा गाये गये गाने "पहली नज़र में" ने समीक्षकों से बहुत अच्छा समीक्षा प्राप्त की। गीत "ख्वाब देखे (सेक्सी लैडी)" संगीत के जारी होने के बाद रिकॉर्ड किया। इसने फ़िल्म के मूल गाने "मुझ पे तो जादू" से स्थानांतरित किया गया।

