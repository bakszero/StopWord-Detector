ज़रीना स्क्रूवाला

ज़रीना स्क्रूवाला (पूर्व नाम: ज़रीना मेहता, जन्म: 1961) एक भारतीय महिला उद्यमी और परोपकारी है। वर्तमान में वे फिल्म निर्माण से जुड़ी हैं और स्वदेश फाउंडेशन के प्रबंध न्यासी है।

ज़रीना का जन्म 1961 में वॉशिंगटन डी॰ सी॰, संयुक्त राज्य अमेरिका में हुआ, किन्तु वे आठ वर्ष की उम्र में अपने परिवार के साथ भारत आ गईं। वे मुंबई के जे बी पेटिट स्कूल फॉर गर्ल्स से विद्यालीय शिक्षा ग्रहण करने के बाद सेंट जेवीयर्स कॉलेज मुंबई से अर्थशास्त्र में स्नातक किया। तत्पश्चात वे सेंट जेवियर्स इंस्टीट्यूट से विपणन और विज्ञापन में स्नात्त्कोत्तर की शिक्षा प्राप्त की।
स्क्रूवाला अपने पति रोनी स्क्रूवाला के साथ, मुंबई ब्रीच कैंडी में रहती है। लैब्राडोर स्प्राइट, पढ़ना और चाय की चुसकियाँ उसके जुनून हैं। उन्होने नई एक्रोपोलिस में दर्शन का अध्ययन किया है और एशिया सोसाइटी के बोर्ड से जुड़ी हुई हैं। 
स्क्रूवाला ने अपना करियर प्रोडक्सन मैनेजर के रूप में थियेटर से शुरू किया, जिसके संचालक थे प्रतिष्ठित थिएटर कलाकार पर्ल पदमसी। पर्ल के साथ अपने कार्यकाल के दौरान उनकी मुलाक़ात रोनी स्क्रूवाला और देवेन खोटे से हुई जो बाद में उनके व्यवसायी सहयोगी बनें।वे वर्तमान में स्वदेश फाउंडेशन के प्रबंध न्यासी है। यह फाउंडेशन, भारत में ग्रामीण सशक्तिकरण की दिशा में समर्पित है। इससे पूर्व वे यू टीवी सॉफ्टवेयर कम्यूनिकेशंस में मुख्य रचनात्मक अधिकारी की भूमिका निभा चुकी हैं, जहां उन्होने यूटीवी बिंदास, यूटीवी स्टार, यूटीवी एक्शन और हंगामा टीवी चैनलों के विस्तार और प्रबंध में सफलता पायी। 

