कुमामोटो भूकंप 2016

कुमामोटो भूकंप क्यूशू, जापान, के द्वीप पर कुमामोटो नामक शहर में 10 किलोमीटर की गहराई में आया था। यह 16 अप्रैल 2016 को जापान के समयानुसार 1 बजकर 25 मिनट में 7.0 तीव्रता का भूकंप आया था। उससे पहले 14 अप्रैल को 21:26 बजे 6.2 तीव्रता का भूकंप आया था। यह भूकंप 11 किलोमीटर की गहराई में आया था। इस भूकंप में कुल 29 लोगों कि मौत हो गई और 1,880 लोग घायल हुए। इसके कारण इस स्थान से 44,000 लोगों को हटा लिया गया।

14 अप्रैल को एक भूकंप कुमामोटो शहर में आया था। इस भूकंप का केन्द्र कुमामोटो शहर से उत्तर-उत्तरपश्चिम की ओर 12 किलोमीटर की दूरी पर था। इसके बाद 140 से अधिक हलचल 2 दिनों में महसूस किया गया।

इसके कारण 10 लोगों की मौत हो जाती है और 880 से अधिक लोग घायल हो जाते हैं। क्यूशु के पहाड़ों में कुछ स्थानों पर भूस्खलन भी हुआ। जिसके कारण सड़क के द्वारा यातायात भी प्रभावित हुआ। प्राकृतिक गैस का पाइप फटने के कारण कई कुमामोटो के कई घरों में इसे बंद कर दिया गया।

जापान के समयानुसार 16 अप्रैल के रात 1:25 को बजे (भारतीय समयानुसार 15 अप्रैल रात 11:55 बजे को) 7.0 तीव्रता का भूकंप उत्तर कुमामोटो में आया। यह जगह क्यूशू द्वीप में स्थित है, जो जापान के दक्षिण-पश्चिम भाग में है। इसके बाद सुनामी की चेतावनी भी जारी की गई है।

इस भूकंप में 19 लोगों की मौत हुई और एक हजार से अधिक लोग घायल हो गए। इस मामले में पुलिस को कुमामोटो से 300 कॉल आया, इसमें 100 ओइटा से था। इसके बचाव कार्य में जापानी सेना के 1,600 अतिरिक्त बलों को रखा गया था। इस भूकंप का प्रभाव दक्षिण कोरिया तक पड़ा।
