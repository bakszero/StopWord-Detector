किशोरी चरण दास

श्री किशोरी चरण दास ओडिया के सम्मानित कथा-साहित्यकार हैं जो साठ के दशक के बाद ओड़िया कथा-विद्या को उच्च शिखर पर ले गये। 

किशोरी चरण दास का जन्म 1924 में हुआ। आपकी कहानियाँ मध्यमवर्गीय जीवन मूल्यों और पारिवारिक आदर्शों की टकराहट को एक नयी भंगिमा प्रदान करती हैं और जीवन के उन पहलुओं को छूकर चली जाती हैं जो अब तक अनदेखा या अनजाना रह गया था।

श्री किशोरी चरण दास ने अपनी चर्चित कृतियों भाँगा खेलना, गमन और ठाकुर घर की रचनाओं में मध्यमवर्गीय मूल्यों के विशिष्ट अनुभव खंड़ो को अपने अविस्मरणीय पात्रों द्वारा जिया है। ऐसी कहानियाँ हमें अपने चौगिर्द फैले अन्धेरों से लड़ने की प्रेरणा देती है। श्री दास को उनकी कहानियों के संकलन ठाकुर घर के लिए ओड़िया में लिखित श्रेष्ठ कृति के नाते साहित्य अकादेमी द्वारा वर्ष 1976 में पुरस्कृत किया जा चुका है।
