क़ाराक़ालपाक़स्तान

क़ाराक़ालपाक़स्तान (), जिसका औपचारिक नाम क़ाराक़ालपाक़स्तान गणतंत्र है, मध्य एशिया में स्थित उज़बेकिस्तान देश का एक स्वशासित प्रान्त है। उज़्बेकिस्तान का पूरा पश्चिमी भाग इसी प्रांत में आता है। क़ाराक़ालपाक़स्तान का कुल क्षेत्रफल १,६०,००० वर्ग किमी है और २००७ में इसकी अनुमानित आबादी १५,७१,८०० थी। इनमें से लगभग ५,००,००० क़ाराक़ालपाक़ जाति के हैं, जिनके नाम पर इस प्रांत का नाम पड़ा है। इनके आलावा यहाँ लगभग ४,००,००० उज़बेक नस्ल के और ३,००,००० कज़ाख़ नस्ल के हैं। क़ाराक़ालपाक़स्तान की राजधानी नुकुस शहर है।

'क़ाराक़ालपाक़स्तान' में 'क़' अक्षर के उच्चारण पर ध्यान दें क्योंकि यह बिना बिन्दु वाले 'क' से मिलता-जुलता लेकिन ज़रा भिन्न है। इसका उच्चारण 'क़ीमत' और 'क़ुरबानी' 'क़' से मिलता है।

