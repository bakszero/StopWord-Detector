सिविल प्रक्रिया

सिविल मुकदमों (अर्थात् दीवानी) पर निर्णय देते समय न्यायालयों द्वारा पालन की जाने वाली आवश्यक प्रक्रिया एवं मानकों को सिविल प्रक्रिया (Civil procedure) कहते हैं। आपराधिक मुकदमों में दूसरी प्रक्रिया लागू होती है जिसे दण्ड प्रक्रिया कहते हैं। सिविल प्रक्रिया में दिए गए नियमों में स्पष्ट उल्लेख होता है कि- 

यदि किसी व्यति के अधिकारों का किसी अन्य व्यक्ति द्वारा उल्लंघन किया जा रहा है तो जिस व्यक्ति के अधिकारों का उल्लंघन हो रहा है वह न्यायालय की शरण जाता है। किसी भी सिविल मुकदमे को आरम्भ करने से लेकर उसके निपटारे तक के लिये न्यायालय की अपनी एक प्रक्रिया होती है क्योंकि यदि यह प्रक्रिया न हो या निश्चित न हो तो अनेकों समस्याएँ आयेंगी और केस के निपटारे में असाधारण बिलम्ब हो सकता है।ऐसी समस्याओं से बचने के लिये ही सिविल प्रक्रिया संहिता, १९०८ पारित की गयी थी। इसमें न्यायालय में सिविल वाद के प्रस्तुति से लेकर निस्तारण तथा उसके बाद उसकी डिक्री के निष्पादन के लिये एक सुस्पष्ट लिखित प्रक्रिया निर्धारित कर दी गयी है।

सिविल प्रक्रिया संहिता के अनुसार किसी सम्पत्ति से सम्बन्धित या अधिकारों से सम्बन्धित वाद सिविल वाद या दीवानी वाद कहलाते हैं। दूसरे शब्दों में, किसी निजी या सार्वजनिक अधिकार को लेकर दो या अधिक व्यक्तियों में जो वाद शुरू होता है उसे सिविल वाद कहते हैं।

मोटे तौर पर सिविल वादों के अन्तर्गत निम्नलिखित वाद शामिल किये जाते हैं-


