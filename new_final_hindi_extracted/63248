एडमंड प्रथम

एडम्ंड प्रथम (), (Ēadmund; 921 – 26 मई 946), जिसे ज्येष्ठ, न्यायप्रिय व बेहतरीन ("the Elder", "the Deed-doer", "the Just", or "the Magnificent"), कहा जाता था सन ९३९ से अंग्रेजों का राजा था। वो एडवर्ड द एल्डर का बेटा और ऍथेल्स्तन का सौतेला भाई था। ऍथेल्स्तन की 27 अक्टूबर 939 को मृत्यु हो गयी थी और उसके बाद एडमंड उसके बाद राजा बना।

एडमंड एडवर्ड द एल्डर के बेटे के तौर पर राजा बना, अल्फ्रेड महान का पोता था, और वेसेक्स के ऍथेलवुल्फ का पड़पोता था। वेसेक्स का वेग्बर्ट और केंट का ईल्हमंड उसके पूर्वज थे। राज्याभिषेक के कुछ ही समय बाद से ही उसे तमाम सैन्य खतरों का सामना करना पड़ा। राजा ओलफ तृतीय गुथफ्रिथसन ने नॉर्थम्ब्रिया पर कब्ज़ा कर लिया था और इंग्लैंड की मध्यभूमियों पर आक्रमण कर दिया था। ९४२ में ओलफ़ की मृत्यु के बाद एदमंड ने दोबारा मध्यभूमियों को जीत लिया। सन् 943 में, एडमंड राजा यॉर्क का ओलैफ का गॉड-फ़ादर बना। ९४४ ई॰ में उसने नॉर्थम्ब्रिया को भी जीत लिया। उसी साल उसके सहयोगी यॉर्क के ओलैफ ने गद्दी छोड़ दी और आयरलैंड में डबलिन चला गया। ओलैफ़ ऐमलैब कुआरन के नाम से डबलिन का राजा बन गया। सन् 945 में, एडमंड ने स्ट्रैथक्लाइड का साम्राज्य जीत लिया लेकिन विजित क्षेत्र को स्कॉटलैंड के मैल्कम प्रथम को एक दूसरे रणनीतिक क्षेत्र के बदले दे दिया। एदम्ंद ने इस तरह से स्कॉटलैंड के साथ शांतिपूर्ण सीमा और मित्रतापूर्ण सह अस्तित्व की नीति लागू की। उसके शासनकाल में इंग्लैड में मठों का पुनर्निर्माण प्रारंभ हुआ।

26 मई 946 को एडमंड की एक तड़ीपार चोर लेओफ़ा ने तब हत्या कर दी जब वो दक्षिण ग्लूसेस्टरशायर के पुकलचर्च में संत ऑगस्टीन के जन्मदिवस समारोह (मास (लिटर्जी)) में हिस्सा ले रहा था। वॉरसेस्टर का जॉन और मैल्मसबरी का विलियम के अनुसार एडमंड अपने कुलीन साथियों व दरबारियों के साथ भोज का आनंद ले रहा था जब उसने भीड़ में लेओफा को देख लिया था। उसने लेओफा पर हमला कर दिया लेकिन इस मारपीट में लेओफा ने उसकी हत्या कर दी। लेओफा को भी तुरंत मार गिराया गया। हाल ही के एक अनुसंधान के अनुसार एदमंड की मृत्यु की यह कहानी सही नहीं पाई गई है और इस नये अध्धयन के अनुसार राजा एक राजनितिक हत्या का शिकार हुआ था।

एडमंड के बाद उसका भाई ईडरेड राजा के रूप में 946 से 955 तक उसका उत्तराधिकारी बना। एडमंड की संतानों ने बाद में इंग्लैंड पर शासन किया। 


 
