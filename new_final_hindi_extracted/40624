अमृता राव

अमृता राव (जन्म 17 जून 1981 भारत) एक माडल तथा बॉलीवुड अभिनेत्री हैं। "अमृता" संस्कृत भाषा का शब्द है। जिसका तात्पर्य अमरत्व है। (वास्तव में यह अमृत शब्द का स्त्रीलिंग है।)

अमृता राव। उन्होने मनोविज्ञान में स्नातक किया है। वह सामान्यतः मुम्बई मे रहतीं हैं। उन्हे अंग्रेजी,हिन्दी,मराठी और कोंकणी भाषा का ज्ञान है।

अमृता ने अपना कैरियर माडलिंग से शुरू किया। उनका माडलिंग कि दुनिया मे पदार्पण अचानक उस समय हुआ जब ६० अन्य माडलों में से सिर्फ़ उन्हे फ़ैरेवर फ़ेस क्रीम के प्रचार के लिये चुना गया। उस समय वो एक छात्रा थीं। इस के बाद १८ महीने से भी कम समय मे उन्होने ३५ से अधिक ऎड फ़िल्मो में काम किया। इस तरह बेहद व्यस्त जीवन होने के बाद भी वह कक्षा की प्रथम कोटि कि छात्रा थीं। कैड्बरी पर्क और ब्रू काफ़ी की ऎड फ़िल्मो मे उनके शानदार अभिनय के बाद से उन्हे बॉलीवुड फ़िल्मो में काम करने के प्रस्ताव आने लगे।

उनकी पहली फ़िल्म थी "अब के बरस" (सन् २००२) जिसका निर्देशन राज़ कंवर ने किया था। लेकीन उन्हे ख्याति मिली के.एन.घोष कि फ़िल्म "इश्क विश्क" से जो सन् २००३ मे रिलीज़ हुई थी। इसके बाद सन् २००४ मे "मस्ती", "मैं हूँ ना" तथा २००५ में "वाह! लाइफ हो तो ऐसी" जैसी सफ़ल फ़िल्मे आईं। उनकी कुछ फ़िल्मे बाक्स आफ़िस पर असफ़ल भी रही जैसे "दीवार" (सन् २००४), "शिकार" (सन् २००५), "प्यारे मोहन" (सन् २००६)।</br>
उनकी सबसे सफल हुयी फ़िल्म है "विवाह" (सन् २००६) निर्देशक-सूरज बड़जात्या)। यह फ़िल्म बेहद सफ़ल फ़िल्म रही तथा भारतीय दर्शकों के साथ दुनिया के अन्य देशों के दर्शको को भी पसन्द आयी।




