राम्बम स्वास्थ केन्द्र परिसर

राम्बम स्वास्थ्य सेवा परिसर (רמב"ם - הקריה הרפואית לבריאות האדם) या राम्बम अस्पताल इज़राइल के हाइफ़ा नगर के बाट गालिम क्षेत्र का एक अस्पताल है। यह उत्तरी इज़राइल का सबसे बड़ा और समूचे इज़राइल का पाँचवा सबसे बड़ा अस्पताल है और इसका नाम बारहवीं शताब्दी के एक चिकित्सक-दार्शनिक रब्बी मोशे बॅन-मायमोन के नाम पर पड़ा हैं जिन्हें राम्बम नाम से भी जाना जाता था।

राम्बम स्वास्थ्य सेवा परिसर एक अकादमिक शिक्षण अस्पताल भी है जो इज़राइल के सबसे पुराने विश्वविद्यालय टॅक्नियन के रैपापोर्ट औषधि संकाय से सम्बद्ध है।

