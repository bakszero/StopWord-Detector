पहलवान तारामंडल

पहलवान या हरक्यूलीज़ (अंग्रेज़ी: Hercules) तारामंडल अंतर्राष्ट्रीय खगोलीय संघ द्वारा घोषित तारामंडलों में से पाँचवा सबसे बड़ा तारामंडल है। दूसरी शताब्दी ईसवी में टॉलमी ने जिन ४८ तारामंडलों की सूची बनाई थी यह उनमें से एक है और अंतर्राष्ट्रीय खगोलीय संघ द्वारा जारी की गई ८८ तारामंडलों की सूची में भी यह शामिल है। इसका नाम प्राचीन यूनानी कथा साहित्य के एक पात्र "हरक्यूलीज़" पर रखा गया है और पुरानी खगोलशास्त्रिय पुस्तकों में इसे अक्सर एक पहलवान के रूप में दर्शाया जाता था।

पहलवान तारामंडल में २२ मुख्य तारे हैं, हालांकि वैसे इसमें १०६ ज्ञात तारे स्थित हैं। वैज्ञानिकों का मानना है के इनमें से कम-से-कम १२ के इर्द-गिर्द ग्रह परिक्रमा कर रहे हैं।

