राजभवन (पश्चिम बंगाल), दार्जिलिंग

राजभवन दार्जिलिंग भारत के पश्चिम बंगाल राज्य के राज्यपाल का ग्रीष्मकालीन आधिकारिक आवास है। यह राज्य के दार्जिलिंग नामक नगर में स्थित है। मयंकोटे केलथ नारायणन राज्य के वर्तमान राज्यपाल हैं।

दार्जिलिंग राजभवन ब्रिटिश राज के दौरान सरकारी गृह हुआ करता था। यह भारत के गवर्नर जनरलों का ग्रीष्मकालीन आवास था। गवर्नर जनरल का स्थाई आवास स्थल कलकत्ता का सरकारी गृह था लेकिन बंगाल की भीषण गर्मियों के मौसम में गवर्नर जनरल का आवास और पूरा कार्यालय दार्जिलिंग स्थानान्तरित हो जाता था। सरकारी गृह भवन १८७७ में कोच बेहर के महाराजा ने खरीद लिया था।

ब्रिटिश राज की परम्परा निभाते हुए स्वतन्त्रता प्राप्ति के पश्चात अभी भी पश्चिम बंगाल के राज्यपाल गर्मियों में दो सप्ताह राजभवन दार्जिलिंग में व्यतीत करते हैं।


