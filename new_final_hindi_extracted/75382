ट्यूनिसएर एयरलाइन्स

ट्यूनिसएर ट्यूनईशिया की शासकीय एरलाइन्स है। १९४८ में स्थापित यह एरलाइन्स युरोप, आफ्रिका और मध्य एशिया के कई सारे गंतव्यों के लिए उड़ानों का संचालन करती है। इसका मुख्य आधार केंद्र ट्यूनिस-कारतेज इंटरनॅशनल एरपोर्ट है और इसका मुख्य कार्यालय ट्यूनिस एरपोर्ट के निकल स्थित ट्यूनिस नगर में है ट्यूनिसएर अरब एर कॅरियर्स ऑर्गनाइज़ेशन की सदस्य है।

इस विमान सेवा की स्थापना ट्यूनईशिया सरकार द्वारा सोसाटे तुनीसीएन्ने डेल एर के रूप में १९४८ के अंत में की गयी थी। इसका आरंभिक निवेश करीब ६० मिलियन एफ. आर. एफ. था और इसमे सरकार (३५%) एर फ्रांस (३५%) और अन्य भागीदार (३०%) की हिस्सेदारी थी। एर फ्रांस ने इस एरलाइन्स को अपना परिचालन आरंभ करने के लिए कुछ डी. सी. -३ विमान और अपने कुछ मार्ग (जैसे कि ट्यूनिस–बोने–आल्जियर्स, ट्यूनिस–आजक्सिओ–नाइस, ट्यूनिस–बस्तिया–नाइस, ट्यूनिस–रोम, और ट्यूनिस से मार्साइज़ के मध्य एक माल वाहक सेवा शामिल थे) प्रदान किए और १ एप्रिल १९४९ से इसने अपनी सेवाएँ शुरू की। इसके पहले मॅनेजिंग डाइरेक्टर वाज़ रेने लेफेवर थे।

वर्तमान ट्यूनिसएर में ट्यूनईशिया सरकार की हिस्स्सेदारी ७४% है। 

सितंबर २०१६ की जानकारी के अनुसार श्रीमती सररा रेजेब इस एरलाइन्स की मुख्य कार्यकारी अधिकारी थी। इन्हे एप्रिल २०१५ में ट्यूनईशिया के परिवहन मंत्रालय ने सलौआ सघार (जो २०१२ से इस पद पर थी) के स्थान पर नियुक्त किया था

ट्यूनिसएर का मुख्य कार्यालय ट्यूनिस नगर के ट्यूनिस-कारतेज एरपोर्ट के निकट रूट एक्स पर स्थित है।

ट्यूनिसएर आफ्रिका, एशिया, युरोप और उत्तरी अमेरिका में फैले कई गंतव्यों के लिए सेवा प्रदान करता है। इसका मुख्य आधार स्थल ट्यूनिस-कारतेज इंटरनॅशनल एरपोर्ट पर स्थित है।

१९९७ में तीन एरबस ए-३१९ और चार ए-३२० खरीदने का अनुबंध करने के साथ ही ट्यूनिस एर अफ्रीका और अरब जगत में एरबस की पहली ग्राहक बन गयी। 

उसी साल एक और सौदे के तहत ट्यूनिसएर ने चार बोयिंग ७३७-६०० हासिल कर लिए। पहले इन विमानो को मई १९९९ में शामिल किया जाना था। एरलाइन्स ने तीन और विमान खरीदने का विकल्प भी खुला रखा पर उनके विशिष्ट प्रकरों के बारे में कोई अनुबंध नहीं किया गया।

इन दोनों करारों में शामिल विमानों को बेड़े में कार्यरत बोयिंग विमानों को स्थानातरित करने के उद्देश्य से लिया जाना था। ट्यूनिसएर ने अगस्त १९९८ में अपना पहला ए ३१९ विमान हासिल किया। ट्यूनिस एर ने इसके बाद तीन और बोयिंग ७३७-६०० विमान हासिल किए और एप्रिल २००१ में सातवें विमान को बेड़े में शामिल किया।

साल २००० में दो सेकंड हॅंड एरबस ए ३००-६०० आर की खरीद की गयी। २००१ में इसी श्रेणी का तीसरा विमान बेड़े में शामिल किया गया। एक विस्तृत उड़ान क्षमता वाला ए-३१९ २००६ में शामिल किया गया।

जुलाई २००८ में ट्यूनिस एर ने तीब एरबस ए-३५० एक्स डब्ल्यू बी, तीन एरबस ए ३३०-२०० और दस एरबस ए-३२० को खरीदने का अनुबंध किया। इस करार में २०१३ के मध्य में बदलाव करते हुए ट्यूनिस एर ने ए-३५० का खरीदा जाना रद्द कर दिया।

जून २०१५ में पहला ए-३००-२०० बेड़े में शामिल हुआ २०१६ में एरबस के सौदे में फिर बदलाव किया गया और एक ए३३० और चार ए३२० की जगह चार एरबस ए ३२० नियो को खरीदने का फ़ैसला किया गया।
