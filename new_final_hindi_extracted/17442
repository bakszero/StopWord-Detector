चंपक (बाल पत्रिका)

चंपक बच्चों की एक हिन्दी पत्रिका है जो पाक्षिक है।

चंपक का पहला संस्करण १९६८ में प्रकाशित हुआ।

यह पत्रिका ८ भाषाओं में प्रकाशित होती है। यह पत्रिका दिल्ली प्रेस द्वारा प्रकाशित होती है। चंपक एक बाल पत्रिका है, जिसमें अधिकतर कहानियों के पात्र जानवर ही होते हैं। नई दिल्ली के झंडेवालान इलाके की रानी झांसी रो्ड़ पर स्थित दिल्ली प्रेस की इस पत्रिका में जादुई कहानियों की कोई जगह नहीं है। परी संसार से दूर यह पत्रिका जानवरों के साथ-साथ विज्ञान के विषय से संबंधित कहानियों को भी छापने में भी रुचि रखती है। 'चीकू' नामक इसका स्थाई कार्टून स्तंभ सबका पसंदीदा पात्र है। इसके अलावा इसमें चंपक चेकर्स नामक एक गेम भी प्रकाशित किया जाता है। दिल्ली प्रेस ने जानी मानी अंतरिक्ष यात्री कल्पना चावला को एक टी-शर्ट भेंट की थी जिस पर चंपक लिखा था। इस टी-शर्ट को उनकी मृत्यु के बाद उनके पति खुद दिल्ली प्रेस को लौटाने आए थे।

