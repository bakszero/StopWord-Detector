ब्यूटी एंड द बीस्ट (टीवी शृंखला)

ब्यूटी एंड द बीस्ट अमेरिकी टेलिविज़न शृंखला है जिसका प्रीमीयर अक्टूबर 11, 2012, को द सी॰डब्ल्यू॰ पर हुआ था। शृंखला शिथिल रूप से इसी नाम की 1987 की सीबीएस पर प्रसारित होने वाली टीवी शृंखला से प्रेरित है। धारावाहिक की कहानी कैथरीन चैंडलर (ब्यूटी) और उसके प्रेमी विन्सेंट केलर (बीस्ट) के इर्दगिर्द घूमती है। चैंडलर न्यूयॉर्क पुलिस डिपार्टमेंट में डिटेक्टिव है जिसे आनुवंशिक रूप से परिवर्तित केलर से प्रेम हो जाता है। केलर दुनिया के सामने नहीं आ सकता क्योंकि आनुवंशिक बदलाव के कारण वह बीस्ट का रूप ले लेता है जिस पर उसका नियन्त्रण नहीं है। प्रथम सत्र के लगभग तीन महीने पश्चात धारावाहिक के दूसरे सत्र का प्रीमीयर अक्टूबर 7, 2013, को हुआ।

