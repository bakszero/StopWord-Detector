मोन्दूलकिरी प्रान्त

मोन्दूलकिरी प्रान्त दक्षिणपूर्वी एशिया के कम्बोडिया देश का एक प्रान्त है। यह देश के पूर्वी भाग में स्थित है और इसकी पूर्वी व दक्षिणी सीमाएँ पड़ोसी देश वियतनाम से लगती है।

"मोन्दूलकिरी" संस्कृत के "मण्डल गिरि" (बौद्ध मंडल का पहाड़) का ख्मेर भाषा रूप है।

प्रान्त के ८०% लोग दस जनजाति समुदायों के सदस्य है। इनमें पनोंग नामक समुदाय बहुसंख्यक है। आबादी का बाकि २०% ख्मेर, चीनी और चाम समुदायों से आता है।

 
