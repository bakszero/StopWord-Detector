ससुराल सिमर का

ससुराल सिमर का एक भारतीय धारावाहिक है जो कलर्स टीवी पर सोमवार से शनिवार प्रसारित किया जाता है। इसका प्रथम प्रसारण 25 अप्रैल 2011 को किया गया था। इसका निर्माण रश्मि शर्मा टेलीफिल्मस् द्वारा किया गया है और यह कार्यक्रम दो बहनों, सिमर एवं रोली की कहानी व्यक्त करता है और जिनका विवाह एक ही परिवार में दो भाइयों, क्रमश: प्रेम एवं सिद्धान्त के साथ हुआ।

यह कहानी दो बहनों सिमर और रोली की है। सिमर (दीपिका सैमसन) की शादी प्रेम भारद्वाज (धीरज धूपर) से हो जाती है और सिमर के ही ससुराल में प्रेम के भाई (मनीष रायशिंघन) से रोली (अविका गोर) की शादी हो जाती है। इसके बाद अलग अलग कठिनाई आते रहती है और वे इसका सामना करते हैं।

यह कार्यक्रम तमिल, मलयालम तथा तेलुगू भाषाओं में अनुवाद करके भी प्रदर्शित किया जाता है। तमिल अनुवाद "मूंडरू मुडिचु" नाम से पॅालिमेर टीवी पर, मलयालम अनुवाद "सितारा" सूर्या टीवी पर तथा तेलुगू अनुवाद माँ गोल्ड पर "मूदु मुल्लु" कार्यक्रम के नाम से प्रसारित होता है।




