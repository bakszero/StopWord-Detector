अहमदाबाद दूरंतो एक्सप्रेस

अहमदाबाद मुंबई सेंट्रल दुरंतो एक्सप्रेस भारतीय रेलवे की एक सुपरफास्ट ट्रेन है। यह देश के दो सबसे महत्वपूर्ण शहरों अहमदाबाद एवं मुंबई को जोड़ती है। इस ट्रेन का ट्रेन नंबर 12267/12268 है। दुरंतो एक्सप्रेस भारतीय रेल द्वारा संचालित लंबी दूरी की बिना रुके चलने वाली ट्रेन का एक वर्ग है। इन ट्रेनों में शुरूआती और अंतिम स्टेशनों के अलावा किसी और स्टेशन की टिकट की बुकिंग नहीं होती है। दुरंतो का बंगाली भाषा में अर्थ बेचैन होता है। इस ट्रेन को ममता बनर्जी के रेल मंत्री के कार्यकाल के दौरान शुरू किया गया था।

देश तो दो महत्वपूर्ण व्यावसायिक राजधानियों को जोड़ने वाली यह ट्रेन व्यपारी वर्ग के लिए लाइफ लाइन (जीवन रेखा) का काम करती है एवं कई सारे लोग इनमे सफर करते हैं। दोनों तरफ से ये ट्रेन रात्रि में चलती हैं इसलिए यह काफी लोगों के द्वारा पसंद की जाती है। दिन में लोग अपना काम निबटा कर रात में इस ट्रेन से वापस अपने गंतव्य लौट जाते हैं।

17 कोचों की कुल रेक से बने इस ट्रेन में 6 एसी 3 टियर इकॉनमी कोच, 5 एसी 3 टियर कोच, 3 एसी 2 टीयर कोच, 1 एसी फर्स्ट क्लास एवं 2 एंड ओन जनरेशन कार है।

अहमदाबाद- मुंबई सेक्टर पर चलने वाली यह सबसे तेज गति की ट्रेन है। 12268 दुरंतो एक्सप्रेस 6 घंटे 15 मिनट में 491 किलोमीटर की दूरी तय करती हैं। यह रात के 23.45 बजे अहमदाबाद से खुलती हैं एवं सुबह 6 बजे मुंबई पहुँचती है।

इसके विपरीत मुंबई से चलने वाली 12267 दुरंतो एक्सप्रेस रात के 23.25 में खुलती है एवं सबरे 5.50 मुंबई पहुँचती हैं। यह ट्रेन 491 किलोमीटर की दूरी 6 घंटे 05 मिनट में 76.52 किमी/घंटा की औसत रफ़्तार से पूरा करती है।

इस ट्रेन का उद्घाटन 24 दिसंबर 2009 को किया गया था। शुरूआती दिनों में यह ट्रेन हफ्ते में 3 बार चला करती थी लेकिन बाद इसकी बढ़ती हुई लोकप्रियता देख कर इसे प्रतिदिन चलाया जाने लगा। कई लोगों की पसंदीदा ट्रेन होने के चलते इस ट्रेन में आरक्षण मिलना काफी कठिन होता हैं
