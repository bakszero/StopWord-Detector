आवान लोग

आवान (अंग्रेज़ी: Awan, उर्दु: اعوان‎) पाकिस्तानी पंजाब में बसने वाला एक पंजाबी समुदाय है। कुछ हद तक आवान लोग पाक-अधिकृत कश्मीर, ख़ैबर-पख़्तूनख़्वा, सिन्ध और बलोचिस्तान में भी बसे हुए हैं। यह गक्खर समुदाय से सम्बन्धित हैं, जिनकी बहुसंख्या ने १२वीं से १४वीं शताब्दी में हिन्दू से इस्लाम धर्म-परिवर्तन करा था, हालांकि कुछ आधुनिक आवान गुटों में यह मान्यता है कि वे अरब लोगों के वंशज हैं। पाकिस्तानी इतिहासकार अहमद हसन दानी के अनुसार आवान उत्तरी पंजाब के मूल निवासियों में से हैं। मुख्य रूप से इनका व्यवसाय कृषि था लेकिन ब्रिटिश राज के समय से इन्होंने भारी मात्रा में सेनिक व्यवसायों को अपनाया है।

