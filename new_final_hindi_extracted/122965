निकोलाउ डॉस रीस लोबाटो

निकोलाउ डॉस रीस लोबाटो या निकोलाउ डॉस रीस लोबैटो (जन्म; 1946; 31 दिसम्बर 1978), पूर्वी तिमोर के एक राजनीतिज्ञ और राष्ट्रीय नायक थे। 7 दिसम्बर 1952 को पुर्तगाली तिमोर के बज़ारतेते में जन्मे लोबाटो, 28 नवम्बर से लेकर 7 दिसम्बर 1975 तक पूर्वी तिमोर के प्रधानमंत्री भी थे। इन्डोनेशियाई सेना के पूर्वी तिमोर में घुस आने के बाद लोबाटो, फ्रेटिलिन के अन्य प्रमुख नेताओं के साथ, तिमोर के दूरदराज के इलाकों में भाग गए ताकि वो इन्डोनेशियाई बलों के खिलाफ लड़ने की तैयारी कर सकें।

31 दिसम्बर 1978 को लेफ्टिनेंट प्राबोवो सुबिआंतो (जो बाद में राष्ट्रपति सुहार्तो के दामाद बने) के नेतृत्व में इन्डोनेशियाई सेना के विशेष बल द्वारा की गयी कार्यवाही में लोबाटो को मार दिया गया। लोबाटो की मौत पेट में गोली लगने के कारण हुई। लोबाटो के शव को दिली ले जाया गया ताकि उसे इन्डोनेशियाई प्रेस को दिखाया जा सके। निकोलाउ लोबाटो इस प्रकार पूर्वी तिमोर के राष्ट्रीय नायक बन गये। पूर्वी तिमोर के अंतरराष्ट्रीय हवाई अड्डे का नाम उनके सम्मान में प्रेसीदेंते निकोलाउ लोबाटो अंतरराष्ट्रीय हवाई अड्डा रखा गया है।
