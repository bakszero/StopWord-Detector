गीर सोमनाथ जिला

गीर सोमनाथ ज़िला भारत में गुजरात राज्य के सौराष्ट्र प्रान्त में स्थित एक ज़िला है। ज़िले का मुख्यालय वेरावल है। गीर का सुविख्यात जंगल और अती प्राचीन सोमनाथ ज्योतिर्लिंग के नाम से ज़िले का नाम गीर सोमनाथ पड़ा है। 

अगस्त २०१३ में गुजरात के तत्कालीन मुख्यमंत्री नरेन्द्र मोदी द्वारा सात नये ज़िले कि घोषणा की गई थी। गीर सोमनाथ ज़िला जूनागढ ज़िले से बनाया गया है। गीर का जंगल और सोमनाथ मंदिर के कारण ये विस्तार पूरे भारत में मशहूर है।
