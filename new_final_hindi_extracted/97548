त्सूनामी

सुनामी जल तरंगों की श्रृंखला है जो विशाल जलराशि यानी समुद्र में पैदा होती है। सुनामी जापानी भाषा का शब्द है जिसका शाब्दिक अर्थ होता है "बंदरगाह तरंग." 
भूकंप, ज्वालामुखी विस्फोट, समुद्रतल में नाभिकीय परीक्षण, भूस्खलन और किसी अन्य विक्षोभ से सुनामी पैदा होती हैं। सुनामी से भारी मात्रा में जल विस्थापित होता है और इसमें भारी मात्रा में ऊर्जा सन्निहित होती है इसलिए इसका परिणाम काफी व्यापक और विनाशकारी होता है।
ग्रीक इतिहासकार थुसाइड्स ने इसे भूगर्भीय भूकंप माना था, लेकिन इसकी प्रकृति के अध्ययन से नई बातों का खुलासा हुआ और इस पर अभी अध्ययन जारी है।
समुद्र में किसी विशेष स्थान पर कम दाब का क्षेत्र बनने से समुद्री तूफान पैदा होता है, जिससे जलस्तर काफी ऊंचा उठ जाता है और यह सुनामी का रूप धारण कर लेता है।
सुनामी शब्द जापानी भाषा से लिया गया है जिसका अर्थ बंदरगाह की तरंग यानी समुद्री तरंग होता है। जापान में सुनामी सामान्य घटना है और यहां अब तक सुनामी की 195 घटनाएं रिकॉर्ड की जा चुकी है।
सुनामी को कभी कभी ज्वारीय तरंग के नाम से भी जाना जाता है। लेकिन अब इसका प्रयोग कम ही होता है क्योंकि इसका ज्वार से कोई लेना-देना नहीं है। 
जापानी के अलावा किसी अन्य भाषा में सुनामी के लिए कोई शब्द नहीं है, हालांकि तमिल भाषा में इसे आझी पेरालाई के नाम से जाना जाता है।