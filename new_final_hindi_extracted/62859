रेंडर

रेंडर (Render) यानि प्रस्तुतिकरण, कंप्यूटर ग्राफ़िक्स की वो प्रक्रिया है जिसमें आकृतियों के गणितीय रूप को स्क्रीन पर दर्शक के लिए प्रस्तुत किया जाता है। आकृतियों के गणितीय रूप से मतलब उनके इलेक्टानिक रंग बनावट से है। यानि किस पिक्सेल में कौन सा वर्ण दिखाया जाय उसकी गणना। अक्सर गणक पर ग्राफ़िक्स दिखाने के लिए पहले स्क्रीन के हर पिक्सेल के लिए गणना की जाती है जो मेमोरी में रहती है, उसके बाद इसको समय आने पर प्रदर्शित किया जाता है। इसी प्रस्तुतीकरण को रेंडरिंग (Rendering) कहते हैं।

अंग्रेज़ी में रेंडर, किसी विचार को लोगों के समक्ष प्रस्तुतिकरण या प्रदर्शन को कहते हैं। जैसे किसी कला या विचार को चित्र के द्वारा व्यक्त करने को रेंडरिंग के नाम से जानते हैं।
