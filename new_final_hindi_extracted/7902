मंगोलों का गुप्त इतिहास

मंगोलों का गुप्त इतिहास () मंगोल भाषा की सबसे पुरानी साहित्य कृति है जो आधुनिक काल तक उपलब्ध है। चंगेज़ ख़ान की सन् १२२७ में हुई मृत्यु के बाद यह किसी अज्ञात लेखक द्वारा मंगोल शाही परिवार के लिए लिखी गई थी। माना जाता है कि इसे सबसे पहले प्राचीन मंगोल लिपि में लिखा गया था हालाँकि वर्तमान तक बची हुई इसकी प्रतियाँ सभी चीनी भावचित्रों में या उस से लिप्यान्तरण करके बनी हैं। यह चीनी लिपि में आधारित प्रतियाँ १४वीं शताब्दी में मिंग राजवंश द्वारा 'युआन राजवंश का गुप्त इतिहास' के नाम से मंगोल लिपि से लिप्यान्तरण करके बनवाई गई थी।

'गुप्त इतिहास' चंगेज़ ख़ान के जीवन का सबसे अहम मंगोल-कृत बखान माना जाता है। भाषाविज्ञान के नज़रिए से यह पुरानी मंगोल भाषा पर अध्ययन करने का एक अच्छा स्रोत भी है।
मंगोलों का गुप्त इतिहास सम्पादन
