स्टीव वॉ

स्टीफन रोजर वॉ (; जन्म 2 जून 1965) पूर्व ऑस्ट्रेलियाई क्रिकेटर और मार्क वॉ के जुड़वां भाई है। वह दाएं हाथ के बल्लेबाज थे जो मध्यम तेज गेंदबाजी भी किया करते थे। उन्होंने 1984 में अपना प्रथम श्रेणी क्रिकेट करियर शुरू किया था। 26 दिसंबर 1985 को उन्होंने पहला टेस्ट खेला जिसमें उन्होंने दोनों पारियों में 18 रन बनाए। 1987 क्रिकेट विश्व कप की विजयी टीम में वो खेलें। अपने कैरियर के प्रारंभिक दौर में उन्हें "मामूली प्रतिभाशाली" खिलाड़ी माना जाता था। एक बार 1991 में उन्होंने अपने भाई मार्क से टेस्ट टीम में जगह खो दी थी। 

1999 में मार्क टेलर से उन्हें कप्तानी मिली। उनकी कप्तानी में ऑस्ट्रेलिया ने 1999 क्रिकेट विश्व कप जीता और लगातार 16 टेस्ट जीतने का भी रिकॉर्ड बनाया। 2002 में वनडे की कप्तानी रिकी पोंटिंग को दे दी गई पर 2004 में अपने सन्यास लेने से तक वो टेस्ट टीम के कप्तान रहे। वॉ ने 1985 से 2004 तक 168 टेस्ट खेलें जिसमें उन्होंने 51.06 की औसत से 32 शतक की मदद से 10,927 रन बनाए और साथ ही 92 विकेट भी लिये। उनकी कप्तानी में ऑस्ट्रेलिया ने 57 में से 41 टेस्ट जीते। 1986 से लेकर 2002 तक चले एक दिवसीय अंतर्राष्ट्रीय करियर में उन्होंने 325 मैच में 7,569 रन बनाए और साथ ही 195 विकेट लिये।

