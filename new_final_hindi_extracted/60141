दिल्ली राज्य विधानसभा चुनाव, २०१५

दिल्ली विधान सभा चुनाव २०१५, ७ फ़रवरी २०१५ को आयोजित किया गया और परिणाम १० फ़रवरी २०१५ को घोषित किया गया। यह चुनाव दिल्ली के 70 विधानसभा सीटों पर 
लड़ा गया। 

२०१३ के दिल्ली विधानसभा चुनावों में, भारतीय जनता पार्टी ने (अपने चुनाव पूर्व सहयोगी शिरोमणि अकाली दल के साथ) 70 सीटों में से 32 जीती और सबसे बड़ी पार्टी के रूप में उभरी। हालांकि वे बहुमत से रह गए और इसलिए सरकार बनाने में असमर्थ थे। दिल्ली के तत्कालीन लेफ्टिनेंट गवर्नर नजीब जंग ने सरकार बनाने के लिए आम आदमी पार्टी को, जो भारतीय जनता पार्टी के बाद दूसरी सबसे बड़ी पार्टी हुई, आमंत्रित किया।

२८ दिसंबर, २०१३ में, आप ने भारतीय राष्ट्रीय कांग्रेस से बाहर से समर्थन लेने के बाद राज्य सरकार का गठन किया। अवलंबी मुख्यमंत्री शीला दीक्षित को हराने वाले आप के नेता अरविंद केजरीवाल दिल्ली के ७ वें मुख्यमंत्री बने। हालांकि, १४ फरवरी २०१४ को (शासन के ४९ दिनों के बाद) अरविंद केजरीवाल ने अपने पद से इस्तीफा दे दिया। इसी कारण दिल्ली में लगभग एक साल के लिए राष्ट्रपति शासन बना रहा। १२ जनवरी २०१५ को भारत के निर्वाचन आयोग ने राज्य विधानसभा चुनाव ७ फ़रवरी २०१५ को आयोजित किये जाने की घोषणा की।

चुनाव आयोग ने १२ जनवरी २०१५ को चुनाव के कार्यक्रम की घोषणा की।

१० फ़रवरी २०१५ को मतदान की गिनती हुई। आप ने ७० में से ६७ सीटें जीती और भाजपा ने सिर्फ ३। 
