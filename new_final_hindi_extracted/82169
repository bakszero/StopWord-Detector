बुबली मोतीन

बुबली मोतीन (Bublimotin) या लेडीफ़िंगर पीक (Ladyfinger Peak) काराकोरम पर्वतमाला की पश्चिमतम उपश्रेणी, बातूरा मुज़ताग़, का एक पहाड़ है। प्रशासनिक रूप से यह पाक-अधिकृत कश्मीर के गिलगित-बल्तिस्तान क्षेत्र में आता है जिसपर भारत अपनी सम्प्रभुता का दावा करता है।

पर्वत का शिखर एक कम-हिम वाली पतली चट्टान है जो कुछ स्थानों से एक पतली उंगली की आकृति रखती है। इसी से इसका अनौपचारिक नाम "लेडीफ़िंगर" (महिला की ऊँगली) पड़ा।

