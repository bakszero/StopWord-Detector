मदीना

मदीना या अल-मदीना (अरबी: ), जिसे सम्मानपूर्वक 'अल-मदीना अल-मुनव्वरा' () बुलाया जाता है, सउदी अरब के पश्चिमी हिजाज़ क्षेत्र में स्थित एक शहर है जो मदीना प्रान्त की राजधानी भी है। ग्रान्धिक रूप से अरबी शब्द मदीना का अर्थ 'शहर' या 'नगर' है। मदीनतुन-नबी का अर्थ नबी का शहर है।

यह इस्लाम में पवित्रतम दूसरा शहर है और इस्लामी पैगंबर मुहम्मद की दफ़नगाह है और यह उनकी हिजरह (विस्थापित होने) के बाद उनके घर आने के कारण ऐतिहासिक रूप से महत्वपूर्ण है। इस्लाम के आगमन से पहले, मदीना शहर 'यसरिब' नाम से जाना जाता था, लेकिन व्यक्तिगत रूप से पैगंबर मुहम्मद द्वारा नाम दिया गया। मदीना में इस्लाम के तीन सबसे पुराने मस्जिद मस्जिद अल नबवी (पैगंबर की मस्जिद), मस्जिद ए क़ुबा (इस्लाम के इतिहास में पहली मस्जिद) और मस्जिद अल क़िब्लतैन (वह मस्जिद जिस में दो क़िब्लओं की तरफ़ मुंह करके नमाज़ पढी गयी) उपस्थित है। 

इस्लामी कैलेंडर पैगंबर मोहम्मद और उनके अनुयायियों के मक्का से मदीना हिजरह कर जाने पर आधारित है, जो हिजरी के रूप में सन् 622 ई. से प्रारंभ होता है। मक्का से मदीना के लिए प्रवेश द्वार मुसलमानों के लिए खुला रहता है परन्तु ग़ैर-मुसलमानों के लिए इसे प्रतिबंधित कर दिया गया है।

वर्ष 2006 के अनुसार इस शहर की आबादी 1 करोड़ 30 लाख है।

