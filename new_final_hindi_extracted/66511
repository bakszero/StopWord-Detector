होम अलोन

होम अलोन 1990 में बनी एक अमेरिकी हास्य फिल्म है।

शिकागो उपनगर में रहने वाला मैकएलिस्टर परिवार पेरिस में एक क्रिसमस की छुट्टी के लिए तैयारी करते है। जाने से एक रात पहले पूरा परिवार इकट्ठा होता है, जहाँ उनका 8 वर्षीय बेटा, केविन का उसके बड़े भाई द्वारा उपहास उड़ाया जाता है जिस कारण उसका अपने बड़े भाई से झगड़ा हो जाता है और केविन को उसके परिवार वाले तीसरे मंजिल के कमरे में जाने के लिए कहते हैं। रात को तेज हवाओं के चलने के कारण बिजली लाइनों को नुकसान होता है जिससे अलार्म कि घड़ी रीसेट हो जाती है और सभी लोग देर तक सो जाते है। सभी सुबह देर से जागते है और एयरपोर्ट पर जाने के लिए गड़बड़ी में तैयारी करते है। लेकिन केविन अभी भी सोया हुआ होता है। परिवार बहुत बड़ा होने के कारण उन लोगों को गिनना पड़ता है। लेकिन कुछ गलती के कारण, वह केविन कि जगह गाड़ी में सामान रखने वाले पीछे मुड़े हुए दूसरे बच्चे को गिन लेते है। जिसके बाद लोग केविन को घर में भूल कर चले जाते हैं। केविन जब जागता है तब वह बाहर आकार देखता है तो उसे पता चलता है की वह घर में अकेला है। उसके परिवार वाले जब हवाई जहाज से दूसरे जगह जाते हैं तो उन लोगों को केविन के बारे में पता चलता है। वह वापस आने के लिए पुनः कोशिश करते हैं। लेकिन क्रिसमस की छुट्टी के कारण सभी टिकट 2 दिनों के लिए समाप्त हो गई होती है।

घर में अकेला रहने के कारण वह बहुत सी शरारतें और मस्ती करता है और बहुत खुश होता है। यहाँ तक कि वह घर के जरुरी सामान लाने खुद बाजार जाता है। लेकिन बाद में उसे अपने परिवार के पास न होने के कारण अपनी गलती पर बहुत अफ़सोस होता है। घर में कोई नहीं है, यह खबर चोरों को मिलती हैं वह नहीं जानते की केविन घर पर अकेला है। वह चोरी के लिए घर में आते हैं। लेकिन केविन अपनी बुद्धि और चतुराई से उन दोनों को अच्छे से मज़ा चखाता है। और अंततः पुलिस को बुलाता है। सुबह होने के साथ ही उसके परिवार वाले आ जाते हैं।

