इमरान खान (वेब विकासक)

इमरान खान अलवर, राजस्थान से एक भारतीय वेब विकासक है। वह संस्कृत शिक्षा विभाग में गणित के शिक्षक है, और एक आत्म-शिक्षित कंप्यूटर प्रोग्रामर है। उन्होंने बावन शैक्षिक मोबाइल अनुप्रयोगों और सौ से अधिक वेबसाइट विकसित किये है। वह नवंबर २०१५ में वेम्बली स्टेडियम, लंदन में भारत के प्रधानमंत्री नरेंद्र मोदी द्वारा उनके भाषण में उल्लेखित होने के बाद प्रसिद्ध हुए। मोदी ने कहा, "मेरा भारत अलवर के इमरान खान में है।"

मेव समुदाय में जन्मे खान राजस्थान के अलवर जिले के खरेदा गाँव से संबंध रखते है। खान अपने छात्र जीवन के दौरान एक वैज्ञानिक बनना चाहते थे। दो साल के शिक्षण पाठ्यक्रम को पूरा करने के बाद खान १९९९ में एक तीसरे ग्रेड के सरकारी शिक्षक बन गए। जाटों का बाग को स्थानांतरित होने से पहले उन्होंने चार साल कोटा में काम किया। उन्होंने प्रोग्रामिंग और वेब विकास ऑनलाइन ट्यूटोरियल और उनके छोटे भाई, जो कंप्यूटर विज्ञान में प्रौद्योगिकी स्नातक करने के बाद गुड़गांव में एक नौकरी के लिए चला गया था, द्वारा छोड़ा पुस्तकों के माध्यम से सीखा। २००५ में उन्होंने जीके-टॉक्स (www.gktalks.com), सामान्य ज्ञान से संबंधित एक वेबसाइट, की रचना कि। अलवर के तत्कालीन जिला कलेक्टर आशुतोष पेडणेकर ने खान को अनुप्रयोग विकास के बारे में बताया। लगभग पांच लाख डाउनलोड के साथ "जनरल साइंस इन हिंदी" खान का सबसे ज़्यादा डाउनलोड किया अनुप्रयोग है। खान ने डिजिटल भारत के लिए एक देशभक्त योगदान के रूप में मानव संसाधन विकास मंत्रालय को अपने अनुप्रयोगों का दान दिया है।

भारत के प्रधानमंत्री नरेंद्र मोदी ne वेम्बली स्टेडियम, लंदन में अपने भाषण के दौरान खान के नाम का उल्लेख किया। "भारत में असहिष्णुता" के बारे में समाचार मीडिया में विभिन्न बहसों की पृष्ठभूमि में मोदी ने कहा की भारत समाचार-सुर्ख़ियो के परे है, भारत उसे बहुत बड़ा है जो लोग दूरदर्शन में देखते है और "मेरा भारत अलवर के इमरान खान जैसे व्यक्तियों में रहता है"। खान ने अपने "छोटे प्रयास" के लिए मोदी की प्रशंसा पर अपनी प्रसन्नता व्यक्त की। खान को जल्द ही भारत संचार निगम लिमिटेड से मुक्त इंटरनेट सेवा प्राप्त हो गई। मानव संसाधन विकास मंत्री स्मृति ईरानी ने ट्विट कर कहा की खान ने एक "अद्भूत काम" किया है। संचार एवं सूचना प्रौद्योगिकी मंत्री रवि शंकर प्रसाद ने खान को कॉल कर बधाई दी। भारतीय जनता पार्टी के प्रदेश अध्यक्ष अशोक परनामी ने खान को विकासशील अनुप्रयोगों के लिए सहायता आश्वासन दिया।
