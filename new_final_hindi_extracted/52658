अजीत सिंह (राजनीतिज्ञ)

चौधरी अजीत सिंह एक भारतीय राजनीतिज्ञ एवं भारतीय राजनीति में प्रमुख राष्ट्रीय नेता हैं। वो पूर्व प्रधानमंत्री चौधरी चरण सिंह के पुत्र हैं। २०११ से वो केन्द्र की यूपीए सरकार में नागरिक उड्डयन मंत्री हैं। वो राष्ट्रीय लोक दल के अध्यक्ष भी हैं।
अजीत सिंह ने स्नातक (बीएससी), बी॰टेक॰ और स्नातकोत्तर उपाधि नामी संस्थानों अर्थात लखनऊ विश्वविद्यालय, लखनऊ, आयआयटी खड़गपुर और प्रौद्योगिकी के इलिनोइस संस्थान, शिकागो (संयुक्त राज्य अमेरिका) से प्राप्त की। उन्हें कृषि और आधुनिक प्रौद्योगिकी के क्षेत्र में विशेष रुचि है (थी)। उन्होंने अमेरिका में १७ वर्षों तक अमेरिकी कम्प्यूटर इंडस्ट्री में कार्य किया और १९८० के पूर्वार्द्ध में लोकदल को पुनर्जीवित करने वापस भारत आये। लोकदल उनके पिता द्वारा बनाई गयी एक पार्टी है जिसमें मुख्यतः किसानों का एक बड़ा हिस्सा अनुगमन करता है।
वो विवाहित हैं और एक पुत्र एवं दो पुत्रियों के पिता हैं। उनका पुत्र जयंत चौधरी १५वीं लोकसभा का सदस्य है और उत्तर प्रदेश के मथुरा लोक सभा निर्वाचन क्षेत्र से सांसद हैं।

