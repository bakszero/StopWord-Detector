निडोसाइट

निडोसाइट (cnidocyte) निडारिया (cnidaria) नामक जीववैज्ञानिक संघ के प्राणीयों - जिनमें समुद्री मूँगा, हाइड्रा, जेलिमछली (जेलिफ़िश) शामिल हैं - में पाई जाने वाली एक विस्फोटक कोशिका (सेल) होती है। कोशिकाओं में एक विष से भरा हुआ निमैटोसिस्ट (nematocyst) या निडोसिस्ट (cnidocyst) नामक कोशिकांग होता है जिसे यह प्राणी परभक्षियों से बचने के लिये या फिर अपने ग्रास को मारने के लिये कोशिका में विस्फोट करके बाहर की ओर चला देते हैं। जब एक साथ कई निडोसाइटों द्वारा चलाए गये निमैटोसिस्टों का प्रहार किसी अन्य प्राणी पर होता है तो उसे चोट लगती है या वह मूर्छित हो जाता है या, अगर वह छोटा है, तो मर जाता है। यही कारण है कि जेलिमछली के टेन्टेकल लगने पर मानव व अन्य प्राणियों को काटे जाने का एहसास होता है और जिस शरीर के भाग का उनके साथ स्पर्श होता है उसे हानि पहुँचती है।

