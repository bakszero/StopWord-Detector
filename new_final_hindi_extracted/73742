नासिर जमशेद

नासिर जमशेद () (; जन्म ०६ दिसम्बर १९८९) एक क्रिकेट के अंतरराष्ट्रीय क्रिकेटर है जो पाकिस्तान क्रिकेट टीम की ओर से टेस्ट क्रिकेट ,एक दिवसीय अंतरराष्ट्रीय क्रिकेट और ट्वेन्टी - ट्वेन्टी क्रिकेट खेलते है।

नासिर जमशेद बांए हाथ के एक शुरुआती क्रम के बल्लेबाज है यानी टीम के ओपनर बल्लेबाज है।

नासिर जमशेद ने अपना पहला प्रथम श्रेणी क्रिकेट मुकाबला १५ साल की उम्र में खेला था और फिर तुरन्त "पाकिस्तान अंडर - १९ क्रिकेट टीम" में चयन कर दिया था। नासिर को उस वक़्त श्रीलंका के खिलाफ के श्रृंखला के लिए चयनित किया और चयनकर्ताओं पर खरे उतरे और दूसरी पारी में जबरदस्त २०४ रनों की पारी खेली जो कि इनका पहला "अंडर - १९" में प्रथम श्रेणी क्रिकेट का मैच था। इन्होंने अपने घरेलू ट्वेन्टी-ट्वेन्टी क्रिकेट की शुरुआत अप्रैल २००५ में "लाहौर लॉयन्स" की तरफ से की थी ,ये उस वक़्त ईएसपीएन की रिपोर्ट के अनुसार सबसे छोटे खिलाड़ी थे जो कि महज १५ साल और १४० दिनों के थे।

२००५–०६ में कैद-ए-आज़म ट्रॉफी श्रृंखला में लगभग ८०० रन बनाए और ज़िम्बाब्वे क्रिकेट टीम के खिलाफ एक श्रृंखला में चयन हो गया।

उस समय इन्होंने १८२ रन बनाए और एक सप्ताह बाद पाकिस्तान क्रिकेट टीम के लिए एकदिवसीय अंतरराष्ट्रीय क्रिकेट में भी चयन हो गया।

नासिर ने अपने अंतरराष्ट्रीय कैरियर की ज़िम्बाब्वे क्रिकेट टीम के खिलाफ थी उस समय इन्होंने ओपनिंग करते हुए धुंआधार ४८ गेंदों का सामना करते हुए ६१ रन बनाए थे और मैन ऑफ़ द मैच भी बने थे। नासिर ने अपने दूसरे वनडे मुकाबले में भी अच्छा प्रदर्शन किया और महज ६४ गेंदों का सामना करते हुए ७४ रनों की पारी खेली थी। इसके साथ ही ये पहले पाकिस्तानी क्रिकेटर बन गए जिन्होंने अपने पहले और दूसरे दोनों मैचों में लगातार अर्द्धशतक बनाए हो।

२००८ एशिया कप में जमशेद ने एक बार फिर लगातार दो अर्द्धशतक लगाए ,जिसमें ५३ रन भारत के खिलाफ और दूसरा अर्द्धशतक बांग्लादेश के खिलाफ "नेशनल क्रिकेट ग्राउंड ,कराची" बनाया जिसमें नाबाद रहते हुए ५२ रनों की पारी खेली थी। अपने अच्छे प्रदर्शन के कारण ये सबसे अच्छे पाकिस्तान क्रिकेट टीम के ओपनर जाने लगे।

हालांकि २००८ एशिया कप में जमशेद की फिटनेस पर सवाल उठे थे इस कारण कुछ आगामी ट्वेन्टी - ट्वेन्टी मैचों से दूर रहना पड़ा और साथ ही ३ वनडे मैच जो कि वेस्टइंडीज क्रिकेट टीम के खिलाफ खेलने थे थे उसमें भी नहीं खेल सके।

नासिर जमशेद ने अपने एकदिवसीय अंतरराष्ट्रीय क्रिकेट का पहला शतक १८ मार्च २०१२ को २०१२ एशिया कप के दौरान भारतीय क्रिकेट टीम के खिलाफ बांग्लादेश के शेर-ए-बांग्ला राष्ट्रीय क्रिकेट स्टेडियम ,मीरपुर में बनाया था। जमशेद ने उस मैच में कुल १०४ गेंदों पर ११२ रनों की पारी खेली थी और मोहम्मद हफीज़ के साथ कुल २२४ रनों की भागीदारी की थी। यही भागीदारी भारतीय क्रिकेट टीम के खिलाफ सबसे अच्छी पहले विकेट के लिए बन गई। इससे पूर्व १४४ रनों की भागीदारी १९९६ में सईद अनवर और आमिर सोहैल ने की थी।
