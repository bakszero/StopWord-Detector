राहुल द्रविड़ के अन्तरराष्ट्रीय क्रिकेट शतकों की सूची

राहुल द्रविड़ एक सेवानिवृत भारतीय क्रिकेट खिलाड़ी हैं। उन्होंने अन्तरराष्ट्रीय क्रिकेट परिषद (आईसीसी) द्वारा आयोजित विभिन्न एकदिवसीय और टेस्ट दोनों तरह के प्रारुपों में विभिन्न शतक (१०० या उससे अधिक रन) बनाये हैं। "दीवार" के नाम से मशहूर द्रविड़ ने १९९६ में पदार्पण के बाद कुल ३६ शतक टेस्ट क्रिकेट में और १२ एकदिवसीय शतक बनाये।

द्रविड़ ने अपना पहला टेस्ट शतक दक्षिण अफ़्रीका में जनवरी १९९७ में बनाया। अपने इस मैन ऑफ द मैच प्रदर्शन वाले खेल में उन्होंने नौ घण्टे की पारी में १४८ रन बनाये और भारत के लिए खेल को ड्रॉ पर समाप्त किया। उन्होंने एक ही मैच की दोनो पारियों में शतक तब बनाया जब उन्होंने १९९८-९९ में शृंखला के तीसरे और पांचवे मैच में न्यूज़ीलैंड के विरुद्ध खेलते १९० और नाबाद १०३ बनाये।

