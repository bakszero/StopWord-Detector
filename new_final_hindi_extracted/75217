कैथे ड्रैगन

कैथे ड्रैगन (पूर्व मे ड्रैगन एयर) हाँग काँग एयरलाइन्स लिमिटेड द्वारा संचालित किया जाने वाला एक अंतराष्ट्रीय क्षेत्रीय एयरलाइन्स है. .इसका मुख्य कार्यालय कैथे ड्रैगन हाउस मे स्थित है और इसका मुख्य आधार केंद्र हाँग काँग इंटरनॅशनल एयरपोर्ट है। ३० अक्तूबर २०१३ की जानकारी के अनुसार यह एयरलाइन्स एशिया के विभिन्न क्षेत्रों मे स्थित १३ देशों के ४७ गंतव्यौ के लिए उड़ाने संचालित करती है. साथ ही इसके तीन अन्य एयरलाइन्स के साथ कोड-शेयर समझौते हैं जिनके माध्यम से यह कई अन्य मार्गों पर भी अपनी सहायक एयरलाइन्स के साथ मिलकर सेवा प्रदान करती है. 

कैथे ड्रैगन हाँग काँग की प्रमुखतम एयरलाइन्स कैथे पेसिफिक के पूर्ण स्वामित्व वाली एयरलाइन्स है और यह वन वर्ल्ड नाम के एयरलाइन्स गठबंधन की सदस्य भी है. इसकी संस्थापना २५ मई १९८५ को इसके वर्तमान मानद चेयरमेन चाओ कुआँग पिउ द्वारा की गयी थी. जुलाई १९८५ मे हाँग काँग सरकार द्वारा एयर ऑपरेटर'स सर्टिफिकेट प्रदान किए जाने के बाद इसने मलेशिया के कोटा किनबालू शहर से हाँग काँग के लिए पहली उड़ान भरी. २०१० मे ड्रॅगन एयर ने अपनी मूल कंपनी कैथे पेसिफिक के साथ मिलकर १,३८,००० से भी अधिक उड़ाने भरी और २७ मिलियन यात्रियों के अलावा १८० बिलियन किलोग्राम माल और डाक का भी परिवहन किया।

इस विमान सेवा की शुरुआत २४ मई ९८५ को इसके वर्तमान मानद चेयरमेन चाओ कुआँग पिउ द्वारा हाँग काँग माकओ इंटरनॅशनल इनवेस्टमेंट कंपनी की एक सहायक कंपनी के रूप मे की गयी थी. 
इसने २४ जुलाई १९८५ को बोयिंग ७३७-२०० विमान के साथ कोटा किनबालू इंटरनॅशनल एयरपोर्ट, मलेशिया से कई तक इंटरनॅशनल एयरपोर्ट के मध्य उड़ान शुरू की. १९८६ से इस एयरलाइन ने फुकेत, थाइलॅंड के लिए सेवा शुरू की और चीन के मुख्य भूभाग के ६ शहरों के लिए इसने नियमित रूप से चार्टर्ड सेवाएँ प्रदान करनी शुरू की. १९८७ मे यह इंटरनॅशनल एयर ट्रांसपोर्ट असोसियेशन की सक्रिय सदस्यता वाला हाँग काँग स्थित एक मात्र एयरलाइन्स बन गया. 

ड्रॅगन एयर पिछले ४० वर्षो में हाँग काँग की सफलतम कैथे पेसिफिक एयरलाइन्स को टक्कर देने वाला एकमात्र स्थानीय एयरलाइन्स थी और इस कारण कैथे पेसिफिक ने इसके परिचालन मे रुकावट डालने का हरसंभव प्रयास किये जैसे कि इसके फ्लाइट-स्लॉट अप्लिकेशन्स को रुकवाना. १९८७ मे ड्रॅगन एयर ने दो लंबी दूरी वाले मॅकडोनेल डग्लस एम. डी ११ विमान की खरीद के साथ अपनी सेवायों के विस्तार की घोषणा की. हालाँकि हाँग काँग के एयर ट्रांसपोर्ट लाइसेनसिंग अतॉरिटी के सामने एक गर्मागर्म बहस के बाद हाँग काँग सरकार ने ‘वन रूट-वन एयरलाइन पॉलिसी' को अपनानें की घोषणा को जो साल २००१ तक चालू रही. इसी कारण से ड्रॅगन एयर को प्रभावी रूप से चुनौती पेश करने के लिए नियमित मार्गों का आवंटन नही किया जा सका. इसका एक प्रमुख कारण शायद यह था कि हाँग काँग के तत्कालीन वित्त सचिव सर जॉन ब्रेमरिदगे कैथे पेसिफिक के पूर्व चेयरमेन रह चुके थे. 

वर्तमान मे कैथे ड्रैगन हाँग काँग से ४७ गंतव्यों (जिनमे चीन के मुख्य भू-भाग के लिए २२ गंतव्य भी शामिल हैं) के लिए उड़ाने संचालित करता है। 

कैथे ड्रैगन के उड़ाने दस्ते मे सिंगल एक्सल और वाइड बॉडी वाले एयर बस विमान शामिल हैं. अगस्त २०१६ की जानकारी के अनुसार इसके पास निम्न विमान उपलब्ध थे 
