हीन ग्रह नामांकन

हीन ग्रह नामांकन (Minor planet designation) अंतर्राष्ट्रीय खगोलीय संघ के हीन ग्रह केन्द्र की एक प्रक्रिया है जिसके द्वारा बौने ग्रहों और, धूमकेतुओं के अलावा, सौर मंडल की क्षुद्रग्रहों जैसी सभी अन्य छोटी वस्तुओं को एक औपचारिक नाम दिया जाता है। यह नामांकन एक संख्या और एक नाम को मिलाकर किया जाता है। आम तौर पर यह नाम किसी वस्तु के पाए जाने के बाद उसकी कक्षा का अध्ययन करने के उपरांत दिया जाता है। उस से पहले वस्तु को अनौपचारिक नाम से बुलाया जाता है।

