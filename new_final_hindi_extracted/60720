बार्ज़िलाइ चिकित्सा केन्द्र

बार्ज़िलाइ चिकित्सा केन्द्र (מרכז רפואי ברזילי उच्चारण: मेर्काज़ रेफ़ु'ई बार्ज़िलाई) इज़राइल के अश्कलोन का 617 बिस्तरों वाला एक अस्पताल है। यह अस्पताल पाँच लाख तक की जनसंख्या को सेवा प्रदान करता है जिनमें इथियोपियाई और रूसी अप्रवासी भी सम्मिलित हैं, और यहाँ प्रतिवर्ष एक लाख तक भर्तियाँ होती हैं। गाज़ा पट्टी से मात्र दस किलोमीटर की दूरी पर स्थित होने के कारण इस अस्पताल पर कासम और ग्रैड रॉकेटो से हमले किए गए हैं और किसी-किसी सप्ताहान्त पर इसपर 140 तक रॉकेट दागे गए हैं। यह अस्पताल घायल सैनिकों और आतंकी हमलों में घायल लोगों के उपचार में महत्वपूर्ण भूमिका निभाता है।

एक नए रॉकेट- और प्रक्षेपास्त्र-प्रतिरोधी आपातकालीन कक्ष बनाने की योजना में निर्माण गतिविधियों के दौरान एक प्राचीन कब्रगाह में कुछ मानव अवशेषों के पाए जाने कारण हुए अति-रूढ़िवादियों के विरोध के कारण बाधा आई है।

