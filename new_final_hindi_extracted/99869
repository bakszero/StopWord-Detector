पाकिस्तान पीपल्स पार्टी

पाकिस्तान पीपल्ज़ पार्टी (), जिसे पी॰पी॰पी॰ भी कहा जाता है, पाकिस्तान का एक प्रमुख राजनैतिक दल है। इसकी विचारधार गणतांत्रिक समाजवाद है। इसकी स्थापना ३० नवम्बर १९६७ में ज़ुल्फ़िकार अली भुट्टो ने नेतृत्व में हुई थी। उसी समय से इस पार्टी का नेता हमेशा कोई भुट्टो-ज़रदारी परिवार का सदस्य ही रहा है। पार्टी का केंद्र पाकिस्तान के दक्षिणी सिंध प्रान्त में है, जहाँ भुट्टो परिवार की जड़ें हैं, लेकिन यह पाकिस्तानी पंजाब, बलोचिस्तान, ख़ैबर पख़्तूनख़्वा और गिलगित-बाल्तिस्तान में भी सहमती पाती रही है। वर्तमान काल में यही पार्टी पाकिस्तान में केंद्रीय स्तर पर सत्ता में हैं। पाकिस्तान के तीन शासक - ज़ुल्फ़िकार अली भुट्टो, बेनज़ीर भुट्टो और आसिफ़ अली ज़रदारी - इस पार्टी से सम्बंधित रहे हैं।

