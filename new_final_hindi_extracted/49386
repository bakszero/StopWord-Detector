विष्णु सहाय

विष्णु सहाय (22 नवम्बर 1901– 3 अप्रैल 1989) पूर्व आयसीएस अधिकारी और केबिनेट सचिव थे जिन्होंने अपनी सेवानिवृत्ति के पश्चात नागालैण्ड और असम के राज्यपाल के रूप में अपनी सेवायें दी।

सहाय भगवान सहाय जो स्वयं आयसीएस अधिकारी और केरल और हिमाचल प्रदेश के राज्यपाल थे, के बड़े भाई थे। विष्णु सहाय ने एसएम कॉलेज चंदौसी और ऑक्सफ़र्ड विश्वविद्यालय से शिक्षा प्राप्त की। 

सहाय का भारतीय सिविल सेवा में प्रतिष्ठित एवं लम्बा करियर रहा। उन्हें उत्तर प्रदेश के गन्ना आयुक्त और भारत सरकार द्वारा भारत के चीनी नियंत्रक एवं कृषि सचिव बनाया गया जिस पद को कैरा कोआपरेटिव ने भी सुसज्जित किया है, उन्होंने अमूल के वर्गीज कुरियन की न्यूज़ीलैण्ड डेरी उद्योग की शिक्षा के लिए छात्रवृति प्राप्त करने में सहायता की थी। उन्हें विदेश मंत्रालय में कश्मीर मामलों के सचिव का दायित्व भी सौंपा गया और १९५८ से १९६० एवं १९६१ से १९६२ के दौरान दो बार केबिनेट सचिव बनाया गया। 

सहाय को दो बार असम का राज्यपाल नियुक्त किया गया जिसका प्रथम कार्यकाल 12 नवम्बर 1960 से 13 जनवरी 1961 एवं द्वितीय कार्यकाल 7 सितम्बर 1962 से 17 अप्रैल 1968 रहा। असम के राज्यपाल के रूप में, सहाय ने १९६४ में नागा विद्रोहियों के साथ संघर्ष विराम समझौते पर हस्ताक्षर किए। वो नागालैण्ड के प्रथम राज्यपाल भी रहे जहाँ उनका कार्यकाल 1 दिसम्बर 1963 से 17 अप्रैल 1968 रहा। 
