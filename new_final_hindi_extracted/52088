माइक्रोनीशिया

माइक्रोनीशिया () ओशिआनिया का एक उपक्षेत्र है जिसमें प्रशान्त महासागर के पश्चिमी भाग में स्थित हज़ारों छोटे द्वीप आते है। यह अपने से दक्षिण में स्थित मेलानीशिया और पूर्व में स्थित पॉलिनीशिया इलाक़ों से भिन्न है। इसके पश्चिम में फ़िलिपीन्ज़ और दक्षिण-पश्चिम में इंडोनीशिया हैं। माइक्रोनीशिया का सबसे बड़ा द्वीप गुआम है, जिसका क्षेत्रफल केवल ५२० वर्ग किमी है।
यूनानी भाषा में 'माइक्रो' (μικρός) का मतलब 'नन्हा' और 'नेशोस' (νῆσος) का मतलब 'द्वीप' होता है। 'माइक्रोनीशिया' नाम १८३१ में फ़्रान्सीसी नौसैनिक झ़ूल द्युमों दूरवील () ने गढ़ा था।

