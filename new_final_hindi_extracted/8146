तुजिया भाषा

तुजिया भाषा () मध्य चीन में बसने वाले तुजिया लोगों द्वारा बोले जानी वाली तिब्बती-बर्मी भाषा-परिवार की एक भाषा है। इसकी दो उपभाषाएँ हैं: उत्तरी और दक्षिणी। दोनों ही सुरभेदी भाषाएँ हैं, जिनमें बोलते समय लगाए गए सुर के अनुसार शब्दों का अर्थ अलग होता है। तुजिया ने अपने आस-पड़ोस की भाषाओँ से इतने शब्द लिए हैं की उसका तिब्बत-बर्मी परिवार में आगे ठीक से श्रेणीकरण करना मुमकिन नहीं हो सका है। सन् २००५ की जनगणना में हालांकि तुजिया नसल के ८० लाख लोग गिने गए थे, उनमें से केवल ७०,००० ही तुजिया भाषा को मातृभाषा के रूप में प्रयोग करने वाले पंजीकृत हुए।

ऐतिहासिक रूप से तुजिया लिखी नहीं जाती थी और उसकी अपनी लिपि नहीं है। कुछ प्राचीन किताबें मिलीं हैं जिनमें तुजिया शब्दों को चीनी लिपि के चित्रलेखों के ज़रिये प्रस्तुत करने की कोशिश की गई है। वर्तमान युग में तुजिया लिखने के लिए रोमन लिपि का इस्तेमाल किया जाता है।

