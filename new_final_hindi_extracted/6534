प्रिंस एडवर्ड्स दरवाज़ा

प्रिंस एडवर्ड्स दरवाज़ा () ब्रिटिश प्रवासी शासित प्रदेश जिब्राल्टर में प्रिंस एडवर्ड्स सड़क की प्रविष्टि पर स्थित नगर फाटक है। यह चार्ल्स पंचम दीवार का हिस्सा है जो 16वी शताब्दी की जिब्राल्टर की किलेबंदी का भाग है तथा शहर की पुरानी दक्षिणी सीमा पर मौजूद है। यह दरवाज़ा अन्य 16वी शताब्दी की किलेबंदी का हिस्सा फ़्लैट बैस्टियन की पश्चिमी दीवार के बगल में है। दरवाज़े का नाम राजकुमार एडवर्ड के नाम पर रखा गया था, जो आगे चल कर कैंट के ड्यूक बने थे। दरवाज़े को सबसे पहले वर्ष 1790 में खोला गया था जब राजकुमार सातवी फुट रेजिमेंट के कमांडर के तौर पर जिब्राल्टर के दौरे पर आए थे। हालांकि निवर्तमान समय में दरवाज़ा का जिब्राल्टर की सुरक्षा में सिमित ही योगदान है परन्तु अभी भी यह वाहनों और पैदल यात्रियो को चार्ल्स पंचम दीवार के दूसरी तरफ़ जाने के माध्यम का कार्य करता है। प्रिंस एडवर्ड्स दरवाज़ा जिब्राल्टर हेरिटेज ट्रस्ट में एक सूचीबद्ध इमारत है।

प्रिंस एडवर्ड्स दरवाज़ा इबेरिया प्रायद्वीप के दक्षिणी सिरे पर स्थित ब्रिटिश प्रवासी शासित प्रदेश जिब्राल्टर में प्रिंस एडवर्ड्स सड़क पर स्थित एक दरवाज़ा है। यह दरवाज़ा चार्ल्स पंचम दीवार में बना हुआ है, जो सोलहवी शताब्दी की जिब्राल्टर की किलेबंदी के दक्षिणी भाग का हिस्सा थी। प्रिंस एडवर्ड्स दरवाज़ा वर्ष 1790 में बनाया गया था। दरवाज़ा अन्य 16वी शताब्दी की किलेबंदी का हिस्सा फ़्लैट बैस्टियन की पश्चिमी दीवार के बगल में है। दरवाज़ा पहले दक्षिण-पश्चिम में स्थित ट्रफ़ैलगर कब्रिस्तान और उत्तर-पश्चिम में मौजूद सेंट जेगोस कब्रिस्तान के एकदम सामने पड़ता था।
प्रिंस एडवर्ड्स दरवाज़े के पास दो चौकियाँ हैं। संतरी की कोठरी के बगल में लगी एक पट्टिका बताती है कि पहले उसकी जगह एक शिलालेख लगा हुआ था जिसके ऊपर लिखा था: गोड एण्ड द सोल्जर ऑल मैन अडोर इन टाइम ऑफ़ ट्रबल एण्ड नो मोर, फॉर वैन वॉर इज़ ऑवर एण्ड ऑल थिंग्स राईटिड गोड इज़ नैगलेक्टिड एण्ड द ओल्ड सोल्जर स्लाईटिड।

प्रिंस एडवर्ड्स दरवाज़ा 1971 और 1993 में जिब्राल्टर फिलेटेलिक ब्यूरो द्वारा जारी की गईं डाक टिकटों का विषय था। जिब्राल्टर फिलेटेलिक ब्यूरो लिमिटेड रॉयल जिब्राल्टर पोस्ट ऑफ़िस का उपक्रम है। इसका कार्यालय वॉटरपोर्ट में स्थित है। ब्यूरो का कार्य जिब्राल्टर सरकार की तरफ़ से विशेष व स्मरणीय डाक टिकटों का प्रकाशन करना है। 

1971 में दो प्रकार की टिकट जारी की गई थीं, जिनमें दरवाज़े के एक ही प्रकार के चित्र के दो संस्करणों का प्रयोग हुआ था। एक पर उन्नीसवी शताब्दी के प्रिंट वाली तस्वीर का तथा दूसरे पर बीसवी शताब्दी में ली गई तस्वीर का उपयोग हुआ था। वर्ष 1993 में जो डाक टिकट जारी हुई थी उस पर दरवाज़े के उत्तरी भाग के चित्र का प्रयोग था। 

प्रिंस एडवर्ड्स दरवाज़ा आज भी चार्ल्स पंचम दीवार के इधर-उधर जाने वाले वाहनो और पैदल यात्रियो को रास्ता मुहैया कराता है। दरवाज़ा और इसकी बगल में स्थित दोनों चौकी जिब्राल्टर हेरिटेज ट्रस्ट की सूचीबद्ध इमारतों में शामिल हैं। 

