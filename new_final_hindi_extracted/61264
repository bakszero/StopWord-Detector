हीरो (2008 फ़िल्म)

हीरो भारतीय तेलुगू फिल्म है, जिसका निर्देशन जीवी सुधाकर नायडू ने किया है। इस फिल्म में मुख्य किरदार में नितिन, भावना, रम्या कृष्णन, कोटा श्रीनिवास राव, ब्रहमानन्दम, नागेन्द्र बाबू आदि हैं। इस फिल्म का निर्माण मनयम रमेश ने किया है और इसके संगीत का निर्माण मणि शर्मा ने किया। यह फिल्म 24 अक्टूबर 2008 को सिनेमाघरों में प्रदर्शित हुई।

नागेन्द्र नायडू (नगेन्द्र बाबू) एक बहुत ही शक्तिशाली पुलिस अफसर रहता है, जो अपने बेटे राधाकृष्ण (नितिन) को भी एक अच्छा पुलिस अधिकारी बनते हुए देखना चाहता है। उसका यह हमेशा एक सपना रहता है कि उसका बेटा गुंडे बदमाशों को पकड़े और सरकार उसे पुरस्कार दे। लेकिन उसकी पत्नी सरला (कोवाई सरला) अपने बेटे को अभिनेता बनते देखना चाहती है। नागेन्द्र अपनी पत्नी को बोलता है कि पुलिस में भर्ती होने के लिए जो अभ्यास करना पड़ता है वह उसे फिल्म अभिनेता बनने में मदद करेगा। इसके बाद सरला उसे पुलिस अकादमी भेजने के लिये राजी हो जाती है। राधाकृष्ण को वहाँ पर कृष्णवाणी (भावना) मिलती है, जिससे उसे प्यार हो जाता है। 

