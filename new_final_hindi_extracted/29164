काव्य रीति

काव्य रीति से अभिप्राय मोटे तौर पर काव्य रचना की शैली से है। यद्यपि संस्कृत काव्यशास्त्र में यह एक व्यापक अर्थ धारण करने वाला शब्द है। काव्य रीति को काव्य की आत्मा मानकर काव्य पर विचार करने वाला एक संप्रदाय रीति संप्रदाय के नाम से विख्यात है जिसके प्रवर्तक आचार्य वामन हैं। उन्होंने काव्यालंकार सूत्रवृत्ति में रीति को काव्य की आत्मा घओषित किया है। 

रीतिरात्मा काव्यस्य।

वे रिती को पदरचना की विशिष्ट रीति मानते हैं। 

विशिष्ट पदरचना रितिः। 

विशिष्ट शब्द को स्पष्ट करते हुये वे कहते हैं 

विशेषो गुणात्मा। 

वामन ने गुण को विशेष महत्व दिया है। रीति काव्य की आत्मा है और गुण रीति के कारणभूत वैशिष्ट्य की आत्मा है।
