बैदू

बैदू इन्कॉर्पोरेशन (Baidu, Inc. / चीनी भाषा: 百度公司; पिन्यिन: bǎidù gōngsī, NASDAQ: BIDU), जिसे सामान्यत: 'बैदू' नाम से जाना जाता है, चीनी एवं जापानी भाषाओं का खोजी यंत्र है। इसकी स्थापना १८ जनवरी सन् २००० को हुई थी। यह वेबसाइटें, आडियो फाइलें तथा छबियाँ खोजता है। बैदू के कुल ५७ खोज-सेवाएं एवं अन्य सामुदायिक सेवाएं (जैसे आनलाइन विश्वकोश आदि) विद्यमान हैं। रॉबिन ली और एरिक जू इसके संस्थापक थे। दोनो ही संस्थापक चीनी थे। अलेक्सा इन्टरनेट रैंकिंग के अनुसार अप्रैल २०१० में बैदू का स्थान आठवाँ था।

