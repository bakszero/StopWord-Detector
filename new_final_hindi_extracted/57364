जाति प्रथा का विनाश

जाति प्रथा का विनाश (अंग्रेजी : Annihilation of Caste) डॉ॰ भीमराव आंबेडकर द्वारा लिखे गये श्रेष्ठतम एवं प्रसिद्ध ग्रन्थों में एक है। जातिप्रथा का विनाश यह अस्पृश्यता की अवधारणा के खिलाफ लड़ाई लड़ने वाले एक भारतीय राजनीतिज्ञ एवं महान समाजसुधारक डॉ॰ भीमराव आम्बेडकर का 1936 में लिखा एक ऐसा भाषण है जिसको सार्वजनिक रूप से पढ़ने का मौका उन्हें नहीं मिला। भाषण लाहौर के जात पात तोड़क मंडल की और से उनकी वार्षिक कान्फ्रेंस में उनको मुख्य भाषण करने के लिए न्यौता मिलने के बाद लिखा गया था। जब डाक्टर साहब ने अपने प्रस्तावित भाषण को लिखकर भेजा तो ब्राह्मणों के प्रभुत्व वाले जात-पात तोड़क मंडल के कर्ताधर्ता, काफी बहस मुबाहसे के बाद भी इतना क्रांतिकारी भाषण सुनने कौ तैयार नहीं हुए। शर्त लगा दी कि अगर भाषण में आयोजकों की मर्जी के हिसाब से बदलाव न किया जाए। अाम्बेडकर ने भाषण बदलने से मना कर दिया। और उस सामग्री को पुस्तक के रूप में 1,500 प्रतियां को मई 1936 को खुद छपवा दिया।

