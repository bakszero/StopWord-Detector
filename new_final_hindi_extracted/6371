भास्कर तारामंडल

भास्कर या स्कल्प्टर (अंग्रेज़ी: Sculptor) खगोलीय गोले के दक्षिणी भाग में स्थित एक छोटा-सा तारामंडल है। इसकी परिभाषा १८वीं सदी में निकोलास लुइ द लाकाई (Nicolas Louis de Lacaille) नमक फ़्रांसिसी खगोलशास्त्री ने की थी। 'भास्कर' का अर्थ संस्कृत में मूर्तिकार होता है।

भास्कर तारामंडल में १८ तारें हैं जिन्हें बायर नाम दिए जा चुके हैं, जिनमें से ६ के इर्द-गिर्द ग़ैर-सौरीय ग्रह परिक्रमा करते हुए पाए जा चुके हैं। इस तारामंडल में बहुत सी गैलेक्सियाँ भी मिली हैं।

