ब्राह्मण तमिल

ब्राह्मण तमिल (तमिल : பிராமண தமிழ்), तमिल की एक उपभाषा (बोली) है जो परम्परागत रूप से प्रायः तमिल ब्राह्मणों द्वारा बोली जाती है। यह बोली शास्त्रीय तमिल (पुरानी तमिल) के अधिक निकट है जिसमें संस्कृत मूल के शब्दों की अधिकता होती है। भाषाशास्त्री वी बालसुब्रमणियम के अनुसार, ब्राह्मण तमिल, केन्द्रीय तमिल उपभाषा (विशेषतः वेल्लालार और मुदलियार समुदायों द्वारा बोली जाने वाली) के सबसे निकट है। 

