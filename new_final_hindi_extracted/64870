P-श्रेणी क्षुद्रग्रह

P-श्रेणी क्षुद्रग्रह (P-type asteroid) क्षुद्रग्रहों की एक श्रेणी है जिसके सदस्यों का ऐल्बीडो (चमकीलापन) बहुत कम (०.१ से कम) होता है और जिनका उत्सर्जन वर्णक्रम (एमिशन स्पेक्ट्रम) बिना किसी ख़ास अवशोषण बैंड () के सिर्फ़ एक लालिमा दिखाता है। यह हमारे सौर मंडल की सबसे काली वस्तुओं में से हैं। वैज्ञानिक अनुमान लगाते हैं कि P-श्रेणी क्षुद्रग्रह कार्बनिक-युक्त (ओरगैनिक) सिलिकेट, जल-रहित सिलिकेट और कार्बन की सतह रखते हैं और उनका अंदरूनी भाग पानी की बर्फ़ का बना होता है। कुल मिलाकर ३३ P-श्रेणी के क्षुद्रग्रह ज्ञात हैं और यह क्षुद्रग्रह घेरे (ऐस्टेरोयड बेल्ट) के बाहरी हिस्से में स्थित हैं।

