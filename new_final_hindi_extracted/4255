द रॉक होटल

द रॉक होटल (), जिसे रॉक होटल भी कहा जाता है, ब्रिटिश प्रवासी शासित प्रदेश जिब्राल्टर में स्थित एक एतिहासिक होटल है। इसे भूमध्य सागर के सबसे प्रसिद्ध होटलों में से एक कहा गया है। वर्ष 1932 में जॉन क्राईटन-स्टूर्ट, ब्यूट के चौथे मार्क्वेस, द्वारा निर्माण किया गया यह होटल 3.6 हेक्टेयर (8.9 एकड़) के प्राकृतिक दृश्य वाले बगीचे के साथ बना हुआ है। इसमें कुल 104 कमरे हैं। यह यूरोपा सड़क पर विशाल सफ़ेद आर्ट डेको इमारत में जिब्राल्टर बोटेनिक गार्डन के सामने स्थित है।

द रॉक होटल इबेरियाई प्रायद्वीप के दक्षिणी सिरे पर स्थित ब्रिटिश प्रवासी शासित प्रदेश जिब्राल्टर में स्थित है। इसका निर्माण जॉन क्राईटन-स्टूर्ट, ब्यूट के चौथे मार्क्वेस, द्वारा किया गया था तथा 1932 में इसका उद्घाटन हुआ। खुलने के कुछ वर्षों के पश्चात होटल का प्रबंधन रूडोल्फ रिचर्ड के पास आया और इनके नेतृत्व में होटल ने सम्पूर्ण यूरोप के उत्तम होटलों में से एक होने कि ख्याति प्राप्त करी। इसके कुछ विख्यात महमानों में से कुछ विशेष हैं: अंग्रेज़ी अभिनेता जॉन मिल्स, ऑस्ट्रेलियाई अभिनेता एर्रोल फ्लिन तथा ब्रिटिश प्रधानमंत्री विन्सटन चर्चिल। 

जुलाई 1936 में स्पेनी गृहयुद्ध के दौरान होटल को मामूली नुकसान का सामना करना पड़ा था। एक स्पेनी जंगी जहाज़ से दुश्मन हवाई जहाज के लिए छोड़ी गई बम की गोली में शहर के ऊपर विस्फ़ोट हो गया, जिसके परिणामस्वरूप एक छोटा छोटे स्तर का भूस्खलन उत्पन्न हो गया जिसके द्वारा बने चटानों के टुकडों के चपेट में होटल की आपातकालीन अग्नि-सोपान सीढ़ियाँ आ गईं। इसी वर्ष में कथित तौर पर एक दुश्मन जंगी जहाज ने बम्ब गेर कर होटल को क्षतिग्रस्त कर दिया था।

द रॉक होटल ने अनेक अन्तराष्ट्रीय स्तर पर ख्याति प्राप्त हस्तियों और कई हस्तियों की शादियों की मेजबानी की है। बर्नार्ड मोंट्गोमेरी और ड्वाइट डेविड आइज़नहावर होटल में उस समय रुके थे जब वे उत्तरी अफ़्रीका पर हमला करने की योजना बना रहें थे। इसके साथ ही यहाँ विन्सटन चर्चिल और एर्रोल फ्लिन भी ठहरे थे। अप्रैल 1962 में प्रधनमंत्री चर्चिल की पुत्री सारा और थॉमस ट्चेट-जॅसन, 23वे बैरन औडली, की शादी होटल में एक नागरिक समारोह में हुई थी। इसी वर्ष मशहूर अभिनेता शॉन कॉनरी अपनी पत्नी डाऐन सिलेंटो के साथ जिब्राल्टर में अपनी शादी के पश्चात रुके थे। 

वर्ष 1959 से होटल को ब्लैंड ग्रुप संचालित करता है। ब्लैंड ग्रुप की स्थापना 1810 में एक नौवहन एजेंसी के तौर पर हुई थी, जो बाद में यात्री सेवा और जिब्राल्टर मिलिट्री गैरीसन के लिए समान की आपूर्ति करने लगी। 1891 में कम्पनी पर जोसेफ़ गेग्रो ने अधिग्रहण कर लिया और तब से गेग्रो परिबार ही इसको चलाता है।

1997 में होटल के जनरल मैनेजर का पद स्टीफन डेवनपोर्ट ने सम्भाला। डेवनपोर्ट इससे पहले वुड हॉल कंट्री हाउस होटल, लिंटन, वैस्ट यॉर्कशायर, में काम करते थे। अपने आने के कुछ समय पश्चात ही इन्होंने 1.2 मिलियन पाउण्ड का होटल के नवीनीकरण का कार्यक्रम शुरू किया था।
