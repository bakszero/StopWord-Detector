जैक

जैक (Jack) एक यांत्रिक युक्ति है जो भारी वस्तुओं को उठाने या अधिक बल लगाने के लिये प्रयुक्त होता है। यांत्रिक जैक में भारी चीजों को उठाने के लिये स्क्रू चूड़ियाँ (थ्रेड) का उपयोग किया जाता है। कार, ट्रक आदि के पहिये निकालने के लिये प्रयुक्त जैक इसका उदाहरण है। यांत्रिक जैक की एक निर्धारित लोड उठाने की क्षमता होती है, जैसे, 1.5 टन या 3 टन आदि। अधिक बल लगाने तथा अधिक दूरी तक उठाने के लिये द्रवचालित जैक (हाइड्रालिक जैक) का प्रयोग किया जाता है।
