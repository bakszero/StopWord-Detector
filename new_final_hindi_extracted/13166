बंगलुरु मेट्रो

नम्मा मेट्रो ( "हमारी मेट्रो ") जिसे बेंगलूरु मेट्रो () भी कहते हैं, भारत के कर्नाटक राज्य की राजधानी बेंगलूरु के लिये एक त्वरित यातायात सेवा है। इसके निर्माण हेतु निर्धारित संस्था बेंगलुरु मेट्रो रेल कार्पोरेशन (बीएमआरसीएल) है। इसका उद्घाटन २० अक्टूबर २०११ को हुआ था। प्रथम लाइन बयप्पनहल्ली से महात्मा गाँधी मार्ग (एम.जी.रोड) के बीच बनी है। इस मेट्रो से भविष्य में मैजेस्टिक (कैम्पेगौड़ा बस अड्डा एवं बेंगलुरु सिटी रेलवे स्टेशन), सैम्पीज रोड, हडसन सर्किल एवं एम.जी.रोड जैसे क्षेत्रों की यातायात मात्रा में कटौती होने की संभावना है।


