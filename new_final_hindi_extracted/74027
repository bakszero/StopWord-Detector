डार्लिंगटन

डार्लिंगटन (Darlington), इंग्लैंड के डरहम क्षेत्र में स्थित छोटा सा नगर है। वर्ष २०११ में इसकी जनसंख्या 106,000 थी। यह नगर टीज नदी की सहायक स्कर्न (Skerne) के तट पर स्थित है। यहाँ का प्राचीन सेंट कुथर्वट गिरजाघर प्रसिद्ध भवन है तथा एलिजाबेथ ग्रामर स्कूल प्रमुख शिक्षासंस्थान है।

डार्लिंगटन प्रसिद्ध अंतर्देशीय बाजार है। यहाँ कई छोटे छोटे कपड़े के कारखाने हैं। इसके आस पास कोयला एवं लोहे की खदानें मिलती हैं जिसके कारण इससे संबंधित उद्योगों की स्थापना की गई है। 
