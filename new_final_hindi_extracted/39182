फतेहाबाद

फतेहाबाद भारत देश के उत्तर प्रदेश राज्य के आगरा जिले का एक नगर है। यह आगरा से लगभग ३५ किमी दक्षिण-पूर्व में बसा है।

फतेहाबाद की स्थापना मुगल शासक औरंगजेब ने अपने भाई दारा शिकोह पर विजय के बाद २९ मई १६५८ को की थी। औरंगजेब का बादशाही बाग यहाँ से ३ किमी की दूरी पर स्थित है। उसके बाद फतेहगढ़ ग्वालियर के मराठा शासक दौलत राव सिंधिया (१७०४–१८२७) के अधिकार क्षेत्र में आ गया। नगर का ऐतिहासिक नाम सामुगढ़ है।

फतेहाबाद पर 27.1° उत्तरी अक्षांश और 78.19° पूर्वी देशान्तर पर स्थित है। इसकी औसत ऊँचाई 162 मीटर (534 फुट) है।

भारत की २००१ की जनगणना के अनुसार, फतेहाबाद की कुल आबादी 19,318 थी। इसमें पुरुष 46% एवं महिलाएँ 54% निर्मित करती हैं। फतेहाबाद की साक्षरता 61.72% है जो राष्ट्रीय औसत 59.5% से अधिक है जिसमें पुरुष साक्षरता 70.87% और महिला साक्षरता 50.93% थी। यहाँ छः वर्ष से कम आयु के बच्चों की संख्या कुल जनसंख्या की 16.8% थी।

यहाँ गेहूं, मक्का, आलू, टमाटर, प्याज, गाजर, जौ, मूँग, चना और सरसों आदि फसलें होती हैं।

