यमला पगला दीवाना

यमला पगला दीवाना 2011 में प्रदर्शित हिन्दी हास्य नाटकीय फ़िल्म है जिसे समीर कार्णिक ने निर्देशित किया है और धर्मेन्द्र, सनी देओल तथा बॉबी देओल इसमें मुख्य भूमिका में हैं। यह फ़िल्म देओल परिवार की तिकड़ी की एक साथ की गयी दूसरी फ़िल्म है, इससे पूर्व अपने (2007) फ़िल्म में तीनों एक साथ काम कर चुके हैं। यह फ़िल्म १९७५ की धर्मेंद्र अभिनीत फ़िल्म "प्रतिज्ञा" के गाने "मैं जट यमला पगला दीवान" से भी प्रेरित है।

परमवीर सिंह (सनी देओल) एक प्रवासी भारतीय (एनाआराआय) है जो कनाडा में अपनी पत्नी मेरी (ऑस्ट्रेलियायी अभिनेत्री एम्मा ब्राउन गरेतत), दो बच्चे करम और वीर तथा अपनी माँ नफ़ीसा अली के साथ रहता है। वर्षों पूर्व, परमवीर के छोटे भाई गजोधर के जन्म के पश्चात, परमवीर के पिता धरम सिंह (धर्मेन्द्र) पारिवारिक समस्याओं के कारण गजोधर को साथ लेकर घर से कहीं चला जाता हैं। जब वर्तमान में परमवीर के घर एक कनाडाई नागरीक आता है और वह धरमसिंह का एक चित्र वहाँ देखता है। इसके बाद फ़िल्म इस बिछडे हुए परिवार की कहानी को हास्य रस के साथ मिलाती है और बीच में एक प्रेमकहानी भी आती है।


फ़िल्म का निर्माण फरवरी २०१० में आरम्भ हुआ। जिसके निर्देशक समीर कार्णिक हैं और इसका फ़िल्मांकन वाराणसी में अप्रैल २०१० में आरम्भ हुआ। धर्मेंद्र के बिमार हो जाने के कारण मार्च के शुरू में फ़िल्म का निर्माण कार्य रोकना पडा, और जुलाई में जब सनी देओल की पीठ की समस्या के कारण कुछ एक्सन दृश्य फ़िल्माने में समस्या हुई।
