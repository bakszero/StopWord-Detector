सूरज का सातवाँ घोड़ा

सूरज का सातवाँ घोड़ा धर्मवीर भारती का प्रसिद्ध उपन्यास है। धर्मवीर भारती की इस लघु औपन्यासिक रचना में हितोपदेश और पंचतंत्रवाली शैली में ७ दोपहरी में कही गई कहानियों के रूप में एक उपन्यास निर्मित किया गया है। यह पुस्तक के रूप में भारतीय ज्ञानपीठ से प्रकाशित है, जिसका मूल्य भारत में ३५ रुपया है। १५१ पृष्ठ की इस छोटी रचना को तीन घंटे की बैठक में पढ़ा जा सकता है। श्याम बेनेगल ने इसका फिल्मांकन किया था जो कला फिल्म के रूप में बेहद सराही गई थी।
