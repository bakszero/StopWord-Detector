2014 शीतकालीन ओलम्पिक

2014 का शीतकालीन ओलम्पिक, आधिकारिक रूप से XXII शीतकालीन ओलम्पिक खेल, या 22वां शीतकालीन ओलम्पिक सोची, रूस में आयोजित एक प्रमुख अंतरराष्ट्रीय बहु-खेल प्रतियोगिता है। सात खेलों की 15 स्पर्धाओं में कुल 98 प्रतियोगिताएं आयोजित की गयी हैं। 7 से 23 फ़रवरी के बीच चलने वाले इन खेलों में कुल 12 नई प्रतियोगिताएं जोड़ी गयी हैं।

खेल का प्राथमिक बजट 12 अरब अमेरिकी डॉलर का था, पर विभिन्न कारणों से यह बढ़कर 51 अरब अमेरिकी डॉलर हो गया। 44 अरब अमेरिकी डॉलर की लागत पर बीजिंग में आयोजित हुए 2008 ग्रीष्मकालीन ओलम्पिक से इसका बजट अधिक होने के कारण इसे यह इतिहास के सबसे महंगे ओलंपिक के रूप में देखा जाता है।

सोची को 4 जुलाई 2007 को ग्वाटेमाला सिटी, ग्वाटेमाला में आयोजित 119वीं अंतरराष्ट्रीय ओलंपिक समिति (आईओसी) के सत्र के दौरान मेज़बान शहर चुना गया। सोची ने यह बोली साल्ज़बर्ग, ऑस्ट्रिया और पियोंगचांग, दक्षिण कोरिया को हराकर जीती।रूसी संघ पहली बार शीतकालीन ओलम्पिक खेलों की मेज़बानी करेगा। इससे पहले सोवियत संघ नें मास्को में 1980 ग्रीष्मकालीन ओलम्पिक की मेज़बानी की थी।

2014 के शीतकालीन ओलम्पिक के प्रतीक का अनावरण दिसंबर 2009 में किया गया था। न्यूनतर शैली वाला यह प्रतीक पिछले ओलम्पिक प्रतीकों की तुलना में सरल है और केवल अक्षराकृतियों से बना है। "Sochi" और "2014" अभिलेख एक दूसरे को प्रतिबिंबित करते हुए प्रतीत होते हैं (विशेष रूप से "hi" और "14") और यह रूस के भूदृश्य के अनेक व्यतिरेकों को "प्रतिबिंबित" करते हैं।

ओलम्पिक इतिहास में पहली बार, एक सार्वजनिक वोट 2014 के ज़रिये शीतकालीन ओलंपिक के लिए शुभंकर चुना गया। 26 फ़रवरी 2011 को आधिकारिक शुभंकर एक ध्रुवीय भालू, यूरोपीय खरगोश और अमूर तेंदुए का अनावरण किया गया।

मशाल दौड़ 123 दिनों तक चली और कुल 40,000 किलोमीटर की दूरी मापी गयी। दौड़ में 14,000 मशाल वाहकों ने भाग लिया। ओलम्पिक लौ को कौकस्स पर्वत शृंखला सबसे ऊंची चोटी — माउंट एल्ब्रस पर ले जाया गया, बयकाल झील की तह तक उतारा गया और उत्तरी ध्रुव एवं अंतरराष्ट्रीय अंतरिक्ष स्टेशन की सैर कराइ गई।

उद्घाटन समारोह 7 फ़रवरी 2014 को हुआ। फिगर स्केटिंग खिलाड़ी इरीना रॉडनीना और बर्फ़-हॉकी खिलाड़ी व्लादिस्लाव त्रेच्याक नें मशाल की ज्योति को प्रज्ज्वलित किया।

कुल 88 राष्ट्रों ने प्रतिस्पर्धा करने के लिए योग्यता प्राप्त की जो कि वैंकूवर में आयोजित हुए पिछले शीतकालीन ओलंपिक के रिकॉर्ड — 82 से अधिक है।

खेलों के लिए अर्हता प्राप्त करने वाले खिलाड़ियों की राष्ट्रवार संख्या नीचे सूचीबद्ध है। सात देश — डोमिनिका, माल्टा, पराग्वे, तिमोर-लेस्ते, टोगो, टोंगा और जिम्बाब्वे शीतकालीन ओलंपिक में अपना पहला प्रदर्शन दे रहे हैं।

2014 के शीतकालीन ओलंपिक में 7 खेलों की 15 विधाओं में 98 प्रतिस्पर्धाएं शामिल की गई हैं। स्केटिंग में तीन स्पर्धाएं — फिगर स्केटिंग, स्पीड स्केटिंग और शॉर्ट ट्रैक स्पीड स्केटिंग शामिल हैं। स्कीइंग में छह स्पर्धाएं —अल्पाइन, क्रॉस कंट्री स्कीइंग, फ्री स्टाइल, नॉर्डिक संयुक्त, स्की जंपिंग और स्नोबोर्डिंग शामिल हैं। बोबस्लेह में बोबस्लेह और स्केलेटन शामिल है। अन्य चार खेल बायएथालॉन, कर्लिंग, आइस हॉकी और लुज़ हैं। कुल बारह नई स्पर्धाएं जोड़ी गयी हैं। 
कोष्ठक में संख्या खेल में कुल पदक स्पर्धाओं की संख्या को दर्शाती हैं।

