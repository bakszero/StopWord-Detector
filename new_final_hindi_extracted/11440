पंकज आडवाणी

पंकज आडवाणी (सिंधी:पंकज आडवाणी, پنڪج آڏواڻي,कन्नड़:ಪಂಕಜ್ ಅಡ್ವಾಣಿ) (जन्म २४ जुलाई १९८५, पुणे) स्नूकर और बिलियर्ड्स के विश्व विजेता हैं। 

पंकज ने पहला पेशेवर बिलियर्ड्स विश्व खिताब २००९ मे जीता| इससे पहले वह एमेच्योर विश्व बिलियर्ड्स और स्नूकर चैंपियनशिप जीत चुके थे। पंकज ने 2006 में दोहा में हुए एशियाई खेलों में स्वर्ण पदक जीता। 

पंकज आडवाणी ने २००८ के और नौ बार के चैंपियन मार्क रसेल को हराकर विश्व पेशेवर बिलियर्ड्स चैंपियनशिप की प्रतियोगिता जीती। ६ सितंबर, २००९ को नार्दर्न स्नूकर सेंटर पर रविवार को खेले गए खिताबी मुकाबले में पंकज ने गत चैंपियन को 2030-1253 से हराया। इस जीत के साथ ही पंकज बिलियर्ड्स के 139 वर्षों के इतिहास में इस खिताब पर कब्जा करने वाले दूसरे भारतीय बन गए हैं। इससे पहले वर्ष 1992 में यह खिताब गीत सेठी ने जीता था।

टूर्नामेंट के लीग मैच में ही पंकज ने गीत सेठी को 818-482 से हरा दिया था।

