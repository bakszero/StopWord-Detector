फेत्चबून प्रान्त

फेत्चबून थाईलैण्ड का एक प्रान्त है। यह मध्य थाईलैण्ड क्षेत्र में स्थित है।

"फेत्च" संस्कृत के "वज्र" शब्द से आया है और इसका अर्थ "हीरा" होता है (जो इन्द्रदेव के वज्र पर "वज्रमणि" भी कहलाता है) और "बून" संस्कृत के "पूर्ण" शब्द से उत्पन्न हुआ है। इसलिये "फेत्चबून" का अर्थ थाई भाषा में "साक्षात हीरा" है।

फेत्चबून प्रान्त थाईलैण्ड के उत्तरी और मध्य क्षेत्रों की सीमा पर है। यह पा सक नदी के ऊपजाऊ मैदान में विस्तृत है और इसके पूर्व व पश्चिम में फेत्चबून पहाड़ियाँ हैं। प्रान्त में कई प्राकृतिक उद्यान, जलप्रपात और झीलें हैं।

