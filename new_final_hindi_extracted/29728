आधा फहराता ध्वज

आधा फहराता ध्वज (अंग्रेज़ी:"हाफ मास्ट", "हाफ स्टाफ") स्थिति में ध्वज को खम्भे के ठीक आधी ऊंचाई पर फहराया जाता है। वैसे आधी ऊंचाई का अर्थ एक-तिहाई से दो तिहाई के बीच का लगभग ही माना जाता है। ऐसा बहुत से राष्ट्रों में आदर, राष्ट्रीय शोक आदि दर्शाने के लिये किया जाता है।

भारत का ध्वज आधा कई स्थितियों में फहराया जाता है। इस स्थितियों में राष्ट्रपति की मृत्यु, उपराष्ट्रपति की मृत्यु या प्रधान मंत्री की मृत्यु, पर संपूर्ण भारत में किया जाता है। लोक सभा के अध्यक्ष या सर्वोच्च न्यायालय के मुख्य न्यायाधीश के मामले में मात्र दिल्ली में तथा भारत के केन्द्रीय मंत्रिमंडल के मंत्रियों के मामले में दिल्ली व सभी प्रदेशों की राजधानियों में किया जाता है। किसी राज्य के राज्यपाल या उपराज्यपाल या मुख्य मंत्री के मामले में संबंधित राज्य में किया जाता है। 
