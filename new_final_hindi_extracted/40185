आयशा टाकिया

आयशा टाकिया आज़मी, (जन्म: १० जनवरी १९८६) एक भारतीय फ़िल्म अभिनेत्री है जो मुख्यतः हिन्दी फ़िल्मों में कार्यरत है। उन्होंने अपने फ़िल्मी करियर की शुरुआत "टार्ज़न द वण्डर कार" (२००४) नामक फ़िल्म से की जिसके लिए उन्हें फ़िल्मफ़ेयर महिला प्रथम अभिनय पुरस्कार से सम्मानित किया गया। फ़िल्म "डोर" (२००६) में युवा विधवा के पात्र के लिए उन्हें काफी सराहा गया। उन्हें अधिक कामयाबी "वांटेड" (२००९) के कारण मिली जो व्यावसायिक दृष्टि से उनकी अब तक की सर्वाधिक सफल फ़िल्म है।

आयशा का जन्म चेम्बूर मुंबई, महाराष्ट्र में गुजराती पिता निशित व मुस्लिम माँ फरीदा के यहाँ हुआ। उन्होंने सेंट एंथोनी हाई स्कूल से अपनी स्कूली शिक्षा पूरी की। इनकी एक छोटी बहन है, जिसका नाम निशा है।

