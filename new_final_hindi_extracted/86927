दीपक डोबरियाल

दीपक डोबरियाल - नई पीढ़ी के युवा सिनेमा अभिनेता, फिल्म 'दिल्ली -6' मे जलेबी वाला और ओमकारा मे राज्जू से चर्चित। अरविन्द गौड़ के निर्देशन मे ६ वर्ष तक नाटको मे काम करने के बाद गत सालो मे दीपक डोबरियाल ने अपने ताजगी भरे सनसनाते अभिनय से बॉलीवुड मे अलग पहचान बनाई है। 'मकबूल' से लेकर ओमकारा, 1971, शौर्य, दिल्ली-६ तक हर फिल्म में दीपक डोबरियाल ने खुद को साबित किया है। दीपक को ओमकारा के लिये फिल्म फेयर अवार्ड भी मिला है।

दीपक डोबरियाल के माता पिता पौड़ी गढ़वाल (उत्तराखंड) के सतपुली गांव के हैं। शिक्षा दिल्ली में, पिता आईएसआई संस्था मे काम करते है। दीपक डोबरियाल की बचपन से ही अभिनय में गहरी दिलचस्पी थी। अपनी स्कूली शिक्षा के बाद दीपक ने 1994 मे सुप्रसिद्ध रंगमंच निर्देशक अरविन्द गौड़ के साथ अपने अभिनय कैरियर की शुरुआत की। 
अस्मिता नाट्य संस्था के साथ अरविंद गौड़ के निर्देशन मे ६ वर्ष तक अभिनय प्रशिक्षण लिया

अरविन्द गौड़ के पसन्दिदा दीपक डोबरियाल दिल्ली रंगमंच के स्टार अभिनेता रहे है। अरविंद गौड़ के साथ दीपक डोबरियाल के प्रमुख नाटक मे गिरीश कर्नाड का तुगलक, धर्मवीर भारती का अंधा युग,स्वदेश दीपक का कोर्ट मार्शल, महेश दत्ताणी का फाइनल सोलुसन्स, भीष्म साहनी का माधवी, बेर्तोल्त ब्रेस्त् का कोकेशियान चाक सर्किल,नाग बोडस का अम्मा तुझे सलाम,गिरीश कर्नाड का रक्त् कल्याण (Taledanda), राम गोपाल बजाज द्वारा हिन्दी अनुवाद, अशोक लाल का एक मामूली आदमी, दरिओ फो का ऑपरेशन तीन स्टार, यूजीन ओ नील का डिजायर अन्डर द एल्मस, चेखव का लोग- बाग आदि शामिल है।


