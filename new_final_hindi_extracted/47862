कुमकुम (टीवी धारावाहिक)

कुमकुमएक प्यारा सा बंधन एक भारतीय टेलीविजन धारावाहिक है जो स्टार प्लस पर प्रसारित होता था। यह भारत के सबसे अधिक समय तक प्रसारित होने वाले कार्यक्रमों में से एक है। यह कार्यक्रम 7 साल तक चलता रहा। धारावाहिक का अंतिम प्रकरण 13 मार्च 2009 को प्रसारित हुआ।

यह धारावाहिक वधवा परिवार और उसकी पुत्रवधु कुमकुम से संबंधित है। कुमकुम की शादी जतिन वधवा से होती है। कुमकुम के पति की मौत उस समय हो जाती है जब कुमकुम माँ बनने वाली होती है। वधवा परिवार अपनी पुत्रवधु की पुनः शादी करवाने का फैसला लेता है और इस लिए वे एक योग्य नौजवान विशाल को चुन लेते हैं लेकिन विशाल शादी के लिए मना कर देता है। तब जतिन का छोटा भाई सुमित ही कुमकुम को समाज के लांछन से बचाने के लिए उससे शादी कर लेता है।


