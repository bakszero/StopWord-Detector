अर्जेंटीना राष्ट्रीय फुटबॉल टीम

अर्जेंटीना राष्ट्रीय फुटबॉल टीम () अंतरराष्ट्रीय फुटबॉल मैचों में अर्जेंटीना का प्रतिनिधित्व करती है और एसोसिएशन देल फुत्बोल अर्जेंटीनो (ए.एफ.ए) द्वारा नियंत्रित की जाती है, जो अर्जेंटीना में फुटबॉल के शासी निकाय है। अर्जेंटीना का मुख्य गृह स्टेडियम एल मोनूमेनतल है। वर्तमान में 2013 में टीम दुनिया में तीसरे स्थान पर है।

टीम चार बार फीफा विश्व कप के फाइनल में पहुँची है, जिनमें से 2 बार इसने विश्व कप फाइनल जीता है - 1978 में पहली बार और 1986 में दूसरी बार। अर्जेंटीना कोपा अमेरिका में बहुत सफल रही है, इसे चौदह बार जीत हासिल की है। अर्जेंटीना टीम ने एथेंस 2004 और बीजिंग 2008 में ओलंपिक फुटबॉल टूर्नामेंट भी जीता है।

अर्जेंटीना की ब्राजील, उरुग्वे और इंग्लैंड के साथ ऐतिहासिक प्रतिद्वंद्विता रही है। विशेष रूप से इंग्लैंड के खिलाफ उनके मैच (जिसे अर्जेंटीना के लोग कट्टर प्रतिद्वंद्वी मनते है, कड़वे फ़ॉकलैंड युद्ध की वजह से) प्रशंसकों के बीच हिंसा का कारण रहे है।.
