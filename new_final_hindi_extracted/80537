मार्क टेलर

मार्क टेलर (; जन्म 27 अक्तूबर 1964) पूर्व क्रिकेटर है जो 1989 से 1999 तक ऑस्ट्रेलिया क्रिकेट टीम की तरफ से खेलते थे। उन्होंने 1994 से 1999 तक टीम की कप्तानी भी की। उनकी व्यापक रूप से ऑस्ट्रेलिया टेस्ट टीम को प्रभुत्व तक पहुँचाने में महत्वपूर्ण भूमिका मानी जाती है। हालांकि, उन्हें एक दिवसीय अंतरराष्ट्रीय क्रिकेट के लिए कम आदर्श माना जाता था और अंतत 1997 में उन्हें एक दिवसीय कप्तान और खिलाड़ी के रूप में हटा दिया गया। 

104 टेस्ट मैचों में उन्होंने 43.49 की बल्लेबाजी औसत के साथ 7525 रन बनाए जिसमें 19 शतक और 40 भी अर्द्धशतक शामिल हैं। उनका उच्चतम स्कोर 334 रहा। उनके द्वारा लिये गए 157 कैच उस समय एक टेस्ट रिकॉर्ड थे (अब राहुल द्रविड़ कीर्तिमानधारी है)। उनके उत्तराधिकारी स्टीव वॉ ने कप्तान के रूप में जीत के कई रिकॉर्ड स्थापित किये। वह अब क्रिकेट कमेंटेटर और क्रिकेट ऑस्ट्रेलिया के निदेशक हैं।

