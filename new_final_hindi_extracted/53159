बिल्लू (फ़िल्म)

बिल्लू २००९ की एक बॉलीवुड फ़िल्म है जिसका मूल शीर्षक बिल्लू बारबर था और संयुक्त राज्य अमेरिका में यह अपने मूल शीर्षक के साथ ही प्रदर्शित हुई। इसका निर्देशन प्रियदर्शन ने किया है। अभिनय इरफ़ान ख़ान, शाहरुख खान, लारा दत्ता, ओम पुरी, राजपाल यादव और असरानी का है। करीना कपूर, दीपिका पादुकोण, और प्रियंका चोपड़ा एक आयटम गीत में अतिथि भूमिका में हैं। फ़िल्म 13 फ़रवरी 2009 को जारी की गई।

बिल्लू (इरफ़ान ख़ान) एक गरीब नाई है जो अपनी पत्नी बिंदिया (लारा दत्ता) और अपने दो बच्चों गुंजा (मिताली मयकर) और रोनक (प्रतीक दलवी) के साथ बुदबुदा नामक गाँव में रहता है।

