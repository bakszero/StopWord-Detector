अंडर द डोम (टीवी शृंखला)

अंडर द डोम () अमेरिकी विज्ञान-गल्प ड्रामा टेलिविज़न शृंखला है जिसका प्रसारण जून 24, 2013, से सीबीएस पर शुरू हुआ। स्टीफ़न किंग द्वारा रचित इसी नाम के उपन्यास पर आधारित इस शृंखला को विकसित ब्रायन के॰ वॉन ने किया। इसके निर्माण में वॉन और किंग के अतिरिक्त नील बॅयर, जस्टिन फाल्वी, डैरिल फ्रैंक, जैक बैन्डर, स्टीवन स्पीलबर्ग और स्टेसी स्नाइडर ने कार्यकारी निर्माता के रूप में योगदान दिया। बॅयर ने रोज़ाना के शोरनर की भूमिका अदा की। डेनिश निर्माता नील्स आर्डेन ऑपलेव ने धारावाहिक के पायलट प्रकरण का निर्माण व निर्देशित किया। जुलाई 29, 2013, को सीबीसी ने "अंडर द डोम" को 13 प्रकरणों के दूसरे सत्र के लिए नवीकृत किया जिसका प्रसारण 2014 की गर्मियों से शुरू होगा तथा इसके प्रथम प्रकरण की पटकथा स्टीफ़न किंग लिखेंगे।

"अंडर द डोम" धारावाहिक की कहानी मेन राज्य के चैस्ट्रस मिल के निवासियों के इर्दगिर्द घूमती है, जो अचानक से रहस्यमयी, अभेद्य (लेकिन अर्द्ध पारगम्य) अवरोध के कारण शेष विश्व से अलग हो जाते हैं। इस पारदर्शी गोलीय अवरोध ने शहर को पूरी तरह घेरा हुआ है जिसके परिणामस्वरूप न तो शहर में प्रवेश कर सकता है और न ही कोई अंदर से बहार जा सकता है। शहर की ज्यादातर आबादी दहशत में है तथा कुछ थोड़े लोगों का समूह, जो धारावाहिक के मुख्य किरदार हैं, शांति और व्यवस्था रखने का प्रयास करते हैं तथा इसके साथ ही अवरोध के पीछे की सच्चाई जानने और इससे कैसे बहार निकला जाए के रास्ते को खोजने का प्रयास करते हैं। 

