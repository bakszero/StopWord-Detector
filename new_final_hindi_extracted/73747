बृहत् आँकड़ा

बृहत् आँकड़ा (Big data) उन आंकड़ों को कहते हैं जो इतने विशाल होते हैं या इतने जटिल होते हैं कि उनके साथ काम करने में परम्परागत सामान्य आंकड़ा प्रसंस्करण के अनुप्रयोग पर्याप्त नहीं होते। बृहत आंकड़ों के साथ काम करने में आने वाली मुख्य चुनौतियाँ ये हैं- विश्लेषण, एकत्रीकरण (capture), खोज करना, भण्डारण, स्थानान्तरण, आँकडों का दर्शन (visualization), आंकड़ों से सूचना निकालना (querying), अद्यतन करना (updating) तथा सूचना की गुप्तता आदि।

