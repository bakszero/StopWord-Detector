गुंडे (फ़िल्म)

गुंडे अली अब्बास ज़फ़र द्वारा रचित एवं आदित्य चोपड़ा द्वारा निर्देशित 2014 की एक भारतीय एक्शन अपराध रहस्य फ़िल्म है। फ़िल्म में मुख्य भूमिका में रणवीर सिंह, अर्जुन कपूर और प्रियंका चोपड़ा हैं जबकि खलनायक का अभिनय इरफ़ान ख़ान ने किया है। फ़िल्म की कहानी १९७० में युवा दोस्तों बिक्रम और बाला से आरम्भ होती है जो बन्दुकधारी और कोयले की डकैती करते हैं। वो अन्तंतः कलकत्ता के सबसे शक्तिशाली गुंडों के रूप में उभरते हैं। फ़िल्म 14 फ़रवरी 2014 को जारी की गई।

फ़िल्म बंगाली भाषा में भी जारी की गई और सोहेल सेन ने इसके संगीत का निर्माण किया है। हालांकि कुछ बंगाली गानों में गायक भिन्न हैं।

फ़िल्म दो लड़कों से आरम्भ होती है जिनके नाम बिक्रम और बाला हैं, वो भारत में बांग्लादेशी रिफ़्यूजी के रूप में आते हैं। वो एक रिफ़्यूजी कैम्प में आते हैं जो बांग्लादेशी नागरिकों से पूरित है। दोनों लड़के लोगों के एक विशाल समूह के साथ, एक ट्रक का पिछा करते हैं जो रिफ़्यूजीयों के लिए रोटियाँ फेंक रहा था। वो धीरे-धीरे जुर्म की दुनिया में कदम रखते हैं। दोनों दोस्तों एक लड़की यानी प्रियंका चोपड़ा से प्यार करने लगते हैं जिससे दोस्तों की दोस्ती में दरार आ जाती है।


अगस्त 2012 में, अली अब्बास ज़फ़र ने प्रकाशित किया कि फ़िल्म का शीर्षक "गुंडे" और उसके पात्र १९७० के जवान बिक्रम और बाला होंगे जो कलकत्ता के कुख्यात डाकुओं के रूप में बड़े होते हैं।

अली अब्बास ज़फ़र के अनुसार रणवीर सिंह और अर्जुन कपूर को बिक्रम और बाला के रूप में मुख्य भूमिका दी गई। प्रियंका चोपड़ा फ़िल्म की मुख्य नायिका हैं जो दोनों नायकों के मध्य प्रेम जगाती है और अन्तिम दृश्यों में स्पेशल टास्क फोर्स एजेंट की भूमिका निभाई। ज़फ़र के अनुसार दोनों प्रमुख कलाकार फ़िल्मी पर्दे पर बंगाली दिखाये गये हैं जब बांग्लादेश का जन्म हुआ। दोनों रणवीर सिंह और अर्जुन कपूर ने यश राज फ़िल्म्स के बैनर तले बनी फ़िल्मों क्रमशः "बैंड बाजा बारात" और "इशकजादे" से अपना पदार्पण किया। कलाकारों को उनका अभिनय करने के लिए शारीरिक प्रशिक्षण लेना पड़ा। अभिनेता इरफ़ान ख़ान को पुलिस अफ़सर की भूमिका के लिए चुना गया। बाद में कलाकार सुशांत सिंह को केमियो अभिनय के लिए फ़िल्म में रखा गया।

फ़िल्म का फ़िल्मांकन मुम्बई में यश राज फ़िल्म्स द्वारा आरम्भ किया है जिसका बाद में एक लम्बा भाग कोलकाता में फ़िल्माया गया।

"गुंडे" के संगीत का मूल संस्करण सोहेल सेन द्वारा रचित है जबकि गीत इरशाद कामिल ने लिखे हैं। फ़िल्म के गीतों का मूल संस्करण १० जनवरी २०१४ को जारी किया गया।

यश राज फ़िल्म्स
