स्क्लैटर मोनाल

स्क्लैटर मोनाल () या (crestless monal) (Lophophorus sclateri) मोनाल प्रजाति का एक पक्षी है जो पूर्वी हिमालय में पाया जाता है तथा इसकी एक उपजाति अरुणाचल प्रदेश के मिश्मी पहाड़ों में पाई जाती है।
इसको मिश्मी भाषा में "ट्रट्टा", "पोआ पदोइ", "पुइ दि" तथा "पेदे" कहते हैं।

नर का आकार करीब २७ इंच (६८ से.मी.) होता है, पंखों की लंबाई १२.४ इंच (३१.५ से.मी.) तथा पूँछ ९ इंच (२३ से.मी.) लंबी होती है।
यह पक्षी पूर्वी हिमालय का मूल नीवासी है जो भारत के अरुणाचल प्रदेश से लेकर पूर्व की ओर उत्तरी म्यानमार , दक्षिण-पूर्वी तिब्बत तथा चीन के पश्चिमी यूनान इलाके में पाया जाता है।
इसके आवास का स्थान होता है वृक्ष रेखा के अल्पाइन चारागाह, उसके नीचे बुरंश के झाड़ तथा पथरीली खड़ी ढलानें यानि ३,०००-४,२०० मी. (९,९००-१३,८०० फ़ीट) से लेकर नीचे तक बलूत-बुरंश के तथा शंकुधारी वन जिनमें बाँस भी मौजूद होते हों, अज़ेलिया () के वन, जूनिपर () तथा कोटोनिअस्टर () के वन, और अक्टूबर में यह २,०००-३,००० मीटर (६,५००-९,९०० फ़ीट) वाले शीतोष्ण शंकुधारी वन में आ जाते हैं।

यह कन्द, मूल, बीज, छाल और पत्तियाँ खाते हैं।
