ऋचा पल्लोद

ऋचा पल्लोद एक भारतीय मॉडल और फिल्म अभिनेत्री है जिन्होंने हिंदी, कन्नड़, तमिल, तेलुगु और मलयालम भाषा की फिल्मों में काम किया है।

मॉडल से अभिनेत्री बनी ऋचा पल्लोद ने फिल्म 'परदेस' (1997) में एक छोटी सी भूमिका के साथ फिल्मों की चमकीली दुनिया में प्रवेश किया। उन्होंने 16 वर्ष की आयु में मॉडलिंग की शुरुआत की, कई विज्ञापन फिल्मों में काम किया और फाल्गुनी पाठक के संगीत वीडियो 'याद पिया की आने लगी' और 'पिया से मिल के आये नैन' में दिखाई दीं। अभिनेत्री ने तेलुगू फिल्म 'नुव्वे कवाली' (2000) के साथ कैरियर की शुरूआत की जिसने आलोचकों की प्रशंसा जीती और इसके लिए उन्होंने सर्वश्रेष्ठ अभिनेत्री का फिल्मफेयर (Filmfare) पुरस्कार जीता। बाद में उसने तमिल, कन्नड़ और हिंदी की कई फिल्मो में काम किया, लेकिन एक नायिका के रूप में कैरियर की स्थापना करने में विफल रहीं और सहायक भूमिकाएं करने लगी। 2009 में उन्हें सुपर हिट फिल्म 'डैडी कूल' में मलयालम मेगास्टार ममूटी के साथ जोड़ी में आने का मौका मिला।
