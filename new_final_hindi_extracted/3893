जिब्राल्टर आम चुनाव, 2003

जिब्राल्टर आम चुनाव ब्रिटिश प्रवासी शासित प्रदेश जिब्राल्टर में 28 दिसम्बर 2003 के दिन आयोजित हुए थे। चुनाव जिब्राल्टर संसद की 15 सीटों के लिए हुए थे। चुनाव में देश की तीनों मुख्य दलों (जिब्राल्टर सोशल डैमोक्रैट्स, जिब्राल्टर लिबरल पार्टी और जिब्राल्टर सोशलिस्ट लेबर पार्टी) ने अपने उम्मीदवार उतारे थे।

जिब्राल्टर सोशल डैमोक्रैट्स ने अपने पिछले चुनाव का प्रदर्शन दोहराते हुए आठ सीटें प्राप्त करीं और पीटर करुआना पुनः जिब्राल्टर के मुख्यमंत्री बने। सोशल डैमोक्रैट्स की यह लगातार तीसरी जीत थी, जिसमें इन्होंने कुल मतदान का 51.5 लोकप्रिय वोट इक्ट्ठा किए। 

जिब्राल्टर सोशलिस्ट लेबर पार्टी ने पाँच सीटें प्राप्त करी और संसद में मुख्य विपक्षी बनी। इस चुनाव में इन्हें दो सीट का नुकसान हुआ था। जिब्राल्टर लिबरल पार्टी ने अपने पिछले प्रदर्शन में सुधार करते हुए इस बार कुल दो सीटें प्राप्त करीं। सोशलिस्ट लेबर और लिबरल पार्टी का इस चुनाव में गठबंधन था परिणामस्वरूप इस गठबंधन ने कुल सात सीटें प्राप्त करीं। 
