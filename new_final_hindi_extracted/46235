महावीर शर्मा

1962 से 1964 तक स्व: श्री ढेबर भाई जी के प्रधानत्व में "भारतीय घुमंतू जन सेवक संघ" के अंतर्गत "राजस्थान रीजनल ऑर्गनाइज़र" के रूप में कार्य किया। 1965 में इंग्लैंड प्रस्थान। 1982 तक भारत, इंग्लैंड तथा नाइजीरिया में अध्यापन। 1992 स्वैच्छिक पद से निवृत्ति के बाद लंदन ही मेरा स्थाई निवास स्थान है।
1960 से 1964 तक की अवधि में "महावीर यात्रिक" के नाम से कुछ हिंदी और उर्दू की मासिक तथा साप्ताहिक पत्रिकाओं में कविताएँ, कहानियाँ और लेख "महावीर यात्रिक" नाम से प्रकाशित। इंग्लैंड में आने के कुछ समय के पश्चात साहित्य से जुड़ी हुई कड़ी टूट गई थी, अब वह कड़ी फिर से जुड़ गई है।


