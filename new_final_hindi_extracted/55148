आन्ध्र प्रदेश एक्सप्रेस

आन्ध्र प्रदेश एक्सप्रेस एक सुपरफ़ास्ट दक्षिण केन्द्रीय रेलवे की ट्रेन है जो की आंध्र प्रदेश की राजधानी हैदराबाद तथा देश की राजधानी नयी दिल्ली को जोडती है। इसका सञ्चालन नियमित रूप से होता है तथा यह इस दूरी को पूरा करने में २७ घंटों का समय लेती है। इस दौरान यह आन्ध्र प्रदेश, महाराष्ट्र, मध्य प्रदेश, उत्तर प्रदेश, राजस्थान एवं हरियाणा से होकर के गुजरती है।

भारतीय रेलवे नें इसे हैदराबाद से नयी दिल्ली जाने के दौरान १२७२३ तथा नयी दिल्ली से हैदराबाद जाने के दौरान १२७२४ क्रमांक दिया हुआ है। यह ट्रेन सेवा पहली बार मधु दंडवते के द्वारा १९७६ में शुरू की गयी थी।

१९७८ में यह ट्रेन इस दूरी को मात्र २३ घंटे में ही पूरा कर लिया करती थी उसके बाद से इस ट्रेन का समय बढ़ गया इसका मुख्य कारण यह भी था कि उस समय इस ट्रेन के रूट के कई हिस्से (१६७० किमी में लगभग ३०० किमी) सिंगल लाइन थे। 
आन्ध्र प्रदेश एक्सप्रेस हैदराबाद दकन की और जाने के लिए नयी दिल्ली को हर शाम १७:३० घंटे पर छोडती है तथा अगले दिन १९:५० घंटे पर वहां पहुँचती है। अपनी वापसी की यात्रा के लिए यह ट्रेन हैदराबाद से हर सुबह ०६:२५ घंटे पर निकलती है तथा नयी दिल्ली में सुबह ०९:०५ घंटे पर अगली सुबह पहुँचती है।
इस ट्रेन का परिपथ निम्नवत है-

जैसा की सहज रूप से ही स्पष्ट है की यह ट्रेन आंध्रप्रदेश तथा उसके बाहिरी हिस्सों में बहुत अधिक रूकती है परन्तु नागपुर तथा भोपाल के बीच में यह बिना किसी रुकावट के जाती है। दक्षिण एक्सप्रेस की बहुत धीमी गति के चलते इस ट्रेन के हाल्ट इटारसी और बीना में बनाने की मांग की जा रही है। इस ट्रेन की औसत गति ६२ किमी प्रति घंटा है (हाल्ट्स को जोड़ के)।
