फतेहगंज पूर्वी

फतेहगंज पूर्वी, उत्तर प्रदेश के बरेली जिले की एक नगर पंचायत है। यह नगर बरेली जिले की पूर्बी सीमा पर स्थित है, इसी नगर के बाद शाहजहाँपुर जिले की सीमा प्रारम्भ होती है। नगर के पूर्व में कटरा, पश्चिम में फरीदपुर, उत्तर में खुदागंज, और दक्षिण में दातागंज स्थित हैं। यह नगर, बहगुल नदी के किनारे बसा हुआ है। इसकी जनसंख्या (२००१) ७७०६ है। इसकी वर्तमान अध्यक्षा किशबरी बेगम हैं।

यह नगर बरेली जिला मुख्यालय से 40 किलोमीटर पूर्व में, राषट्रीय राजमार्ग-24 पर स्थित है।उत्तर रेलवे का रेलवे स्टेशन भी यहाँ है, जिसका नाम बिलपुर है।
इस नगर की जीविका का मुख्य साधन व्यापार है। साहूकारा बाजार, स्टेशन रोड का बाज़ार यहाँ के मुख्य बाज़ार हैं। यहाँ का ट्रॉली का व्यापार दूर दूर तक प्रसिद्ध है। यहाँ की बनी ट्रॉलियां आस पास के अलावा अन्य प्रदेशों में भी खरीद कर ले जाई जाती हैं।
यहाँ मुख्य सड़क पर भारतीय स्टेट बैंक और थाना है। स्टेशन रोड पर बैंक ऑफ़ बड़ौदा, ग्रामीण बैंक, सिग्मा फिजिक्स प्वाइंट(रजत यादव), हाई टेक कम्प्यूटर, हाई टेक मोबाइल, गोयल जनरल स्टोर, चुटिया पकौड़ी सेन्टर आदि हैं।

यह आस पास के गावों के लिए शिक्षा का एक मात्र स्थान है। यहाँ लगभग 10 निजी विद्यालय हैं। इनमे लकी पब्लिक स्कूल, कान्ति देवी मेमोरियल पब्लिक स्कूल, सिद्धार्थ कान्वेंट स्कूल आदि प्रमुख हैं।

यहाँ सरस्वती विद्या मन्दिर, कृषक समाज इंटर कॉलेज, अंबेडकर इन्टर काॅलेज आदि प्रमुख इंटर कॉलेज हैं। ग्लोरियस डिग्री कॉलेज भी यहीं स्थित है। 
