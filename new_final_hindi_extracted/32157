गूगल लिपि परिवर्तक

गूगल लिपि परिवर्तक (गूगल स्क्रिप्ट कन्वर्टर) हिन्दी, रोमनागरी एवं विभिन्न भारतीय भाषाओं के मध्य लिपि परिवर्तन हेतु एक ऑनलाइन मशीनी लिप्यन्तरण औजार था। इस औजार की शुद्धता इस प्रकार के अन्य औजारों की बजाये बेहतर पाई गई थी। इसका आरम्भ नवम्बर २००९ में हुआ था। जुलाई २०११ में यह सेवा बन्द हो गयी क्योंकि गूगल ने गूगल लैब्स तथा उससे सम्बद्ध सभी परियोजनायें बन्द कर दी।

यह औजार टैक्स्ट के लिप्यन्तरण के अतिरिक्त वेबपन्नों का भी एक लिपि से दूसरी लिपि में लिप्यन्तरण भी कर सकता था। लिप्यन्तरण रियल टाइम में होता था तथा लिप्यन्तरित पेज ब्राउजर में तुरन्त देखा जा सकता था।

इस औजार की शुद्धता इस प्रकार की अन्य कई सेवाओं से बेहतर थी। डिक्शनरी आधारित होने के कारण यह सेवा रोमनागरी टैक्स्ट को यूनिकोड हिन्दी में बदलने के लिये भी अत्यन्त उपयोगी थी।


