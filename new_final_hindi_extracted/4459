जीवनांकिक प्रबंधक

जीवनांकिक प्रबंधक (अंग्रेजी : Actuary / एक्चुअरी)' मूलत: लैटिन भाषा के 'ऐक्चुअरिस' शब्द का अंग्रेजी रूपांतर है। प्रारंभ में ऐक्चुअरी शब्द का प्रयोग व्यापक अर्थ में होता था परंतु अब इसका तात्पर्य बीमा समवाय के एक विशेष अधिकारी से है जिसको जीवनांक गणित में प्राविधिक अर्हता प्राप्त होती है। भारतीय बीमा अधिनियम की धारा 13 के अंतर्गत प्रत्येक बीमा समवाय को उसके द्वारा किए गए जीवन बीमा-व्यवसाय की आर्थिक स्थिति का ऐक्चुअरी द्वारा पंचवर्षीय अनुसंधान कराना अनिवार्य है।

