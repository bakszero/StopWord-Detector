तैल शेल

तैल-शेल या तेलमय शेल (Oil shale या kerogen shale) एक प्रकार की अवसादी शैल है जिससे शेल तैल नामक द्रव हाइड्रोकार्बन निकाली जाती है। तैल शेल जैव तत्त्वों से भरपूर, महीन दाने वाली अवसादी शैलें होतीं हैं। ध्यातव्य है कि शेल तैल परम्परागत क्रूड तेल (पेट्रोलियम) का विकल्प है। किन्तु इसका उत्पादन अभी भी अपेक्षाकृत बहुत महंगा पड़ता है। तैल शेल विश्व के विभिन्न भागों में पाये जाते हैं। संयुक्त राज्य अमेरिका में इसके भारी भण्डार हैं। 
