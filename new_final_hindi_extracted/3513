खाड़ी

खाड़ी समुद्री पानी के ऐसे जलाशय को कहते हैं जो किसी ओर से सागर या महासागर से तो जुड़ी हो लेकिन जिसके इर्द-गिर्द काफ़ी हद तक धरती का घेरा हो। ध्यान दें कि समुद्री तट में छोटे-से मोड़ को यह दर्जा नहीं दिया जाता और केवल महत्वपूर्ण क्षेत्रफल वाले जलाशयों को ही 'खाड़ी' बुलाया जाता है। उदाहरण के लिए गुजरात से लगी हुई खंभात की खाड़ी तीन ओर से धरती से घिरा हुआ अरब सागर का एक अंश है।

अंग्रेज़ी में 'खाड़ी' के लिए दो शब्द इस्तेमाल होते हैं। पतली खाड़ियों को आमतौर पर 'गल्फ़' () और चौड़ी खाड़ियों को 'बे' () कहा जाता है, हालांकि इस से विपरीत प्रयोग भी अंग्रेज़ी में प्रचलित हैं। इनके अतिरिक्त 'बाईट' () और 'साउंड' () भी कभी-कभी खाड़ी के लिए इस्तेमाल होने वाले शब्द हैं। अरबी भाषा में खाड़ी को 'ख़लीज' () कहा जाता है और यह शब्द मध्य-पूर्व की बहुत-सी कंपनियों और संगठनों के नाम में 'फ़ारस की खाड़ी' () की निकटता के कारणवश पाया जाता है।

