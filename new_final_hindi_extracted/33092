प्रवेश राणा

प्रवेश राणा एक पुरुष मॉडल और मिस्टर इण्डिया २००८ और रिएलिटी टीवी शो प्रतिभागी हैं। २००९ में उन्होंने एक रिएलिटी टीवी श्रृंखला, बिग बॉस में अपूर्वानुमेय प्रविष्टि पाई थी।

राणा का जन्म एक जाट हिन्दू परिवार में हुआ था। उनके पिता एक पुलिस इंस्पैकटर हैं। उनकी विद्यालयी शिक्षा उत्तर प्रदेश के विभिन्न नगरों में हुई थी। उन्होंने दिल्ली विश्वविद्यालय के रामजस महाविद्यालय से बीए (ऑ) अर्थशास्त्र की उपाधि ली।

राणा आइबीएम-दक्ष में एक भूतपूर्व गुणवत्ता सलाहकार ("क्वालिटी एडवाज़र") थे। वे "स्प्रिण्ट लॉन्ग डिस्टेन्स" व "स्प्रिण्ट कम्प्लीट सेन्स" के बिक्री प्रमुख थे। अनुकृति करने की उनकी अभिरुचि के कारण राणा को पूरे भारत और विदेशों में ६०० से भी अधिक स्टेज शो एंकरिंग करने का अवसर मिला। वर्ष २००८ में उन्होंने हेवार्ड्स ५००० मिस्टर इण्डिया प्रतियोगिता जीती जो मुम्बई के होटल इण्टरकॉण्टिनेण्टल मे आयोजित हुई थी। राणा ने जूम और स्टार वन जैसे टीवी चैनलों पर भी एंकरिंग का काम किया है। उनकी सर्वाधिक दिखने वाली उपलब्धि बिग बॉस ३ में अख्यातिप्राप्त व्यक्ति के रूप में प्रविष्टि पाने की है। भारत के बहुत से फैशन वीक्स जैसे लैक्मे फैशन वीक, विल्स इण्डिया फैशन वीक, मेन्स फैशन वीक, कूटर फैशन वीक इत्यादि में राणा सभी शीर्ष डिज़ायनरों जैसे रोहित बाल, मनीष मलहोत्रा, वरुण बेहल, विक्रम पण्डित, रॉकी एस, मनीष गुप्ता इत्यादि के कलेक्श्न पहनकर रैम्प पर चले हैं।

बिग बॉस ३ के बिग बॉस हाउस में प्रवेश करने वाले राणा १४वें व्यक्ति थे। बिग बॉस के लिए भारत के तीन नगरों में ऑडिशन किया गया था और राणा, दिल्ली में हुए ऑडिशन मे जीते थे। वे कार्यक्रम के ३३वें दिन घर में प्रविष्ट हुए और फाइनल में उप-विजेता रहे। 

प्रवेश राणा "नैश्नल बिंगो नाइट" कार्यक्रम के धारावाहिक विजेता थे जिसकी मेज़बानी अभिषेक बच्चन ने की थी। अभी प्रवेश राणा कलर्स वैनल पर एक बाल नृत्य प्रतियोगिता कार्यक्रम "चक धूम धूम" की मेज़बानी कर रहे हैं।

और वो अभी इमोतीओन अत्याचार मे काम कर रहे है!

