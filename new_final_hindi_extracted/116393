अनुसंधान अभिकल्प तथा मानक संगठन

अनुसंधान अभिकल्प तथा मानक संगठन (Research Design and Standard Orgnisation / RDSO) भारतीय रेल का एकमात्र अनुसंधान एवं विकास संगठन है। यह रेलवे बोर्ड, एवं क्षेत्रीय रेलों तथा उत्पादन इकाइयों के तकनीकी सलाहकार के रूप में कार्य करता है। यह रेलों से सम्बन्धित नई एवं उन्नत डिजाइनों का विकास करता है। इसका मुख्यालय लखनऊ में है। इसकी स्थापना सन् १९५२ में हुई थी और तब इसका नाम 'रेल परीक्षण एवं अनुसंधान केन्द्र' था।

