तारिक़ अज़ीज़

तारिक़ अज़ीज़ ( , जन्म मिखाइल यौहानन, Syriac: ܡܝܟܐܝܠ ܝܘܚܢܢ ', ', इसाई नाम मैनुयल क्रिस्टो; 28 अप्रैल 1936 – 5 जून 2015) इराक के विदेश मंत्री (1983–1991) और उप प्रधानमंत्री (1979–2003) और तत्कालीन राष्ट्रपति सद्दाम हुसैन के सलाहकार थे। वो एक दूसरे के सहयोगी 1950 के दशक में हुये जब दोनों उस समय प्रतिबन्धित अरब समाजवादी बाथ पार्टी के कार्यकर्ता थे। हालांकि वो एक अरब राष्ट्रवादी थे एवं वो कलडीन थे और कलडीन कैथोलिक चर्च के सदस्य भी थे।

सुरक्षा कारणों से सद्दाम हुसैन ने शायद ही कभी इराक़ छोड़ा हो अतः उच्च-स्तरीय राजनयिक शिखर सम्मेलनों में अज़ीज़ ही इराक़ का प्रतिनिधित्व करते थे। उनके अनुसार अमेरिका इराक में "शासन परिवर्तन" नहीं बल्कि "क्षेत्र परिवर्तन" चाहता था। उनके अनुसार बुश प्रशासन का युद्ध करने का कारण "तेल और इजरायल" थे।

24 अप्रैल 2003 को अमेरिकी सेना के सामने आत्मसमर्पण करने के बाद अज़ीज़ को पहले अमेरिकी सेना द्वारा जेल में रखा गया और उसके बाद इराकी सरकार द्वारा पश्चिमी बगदाद के कैम्प क्रोपर में बन्दी रखा गया। उन्हें 1 मार्च 2009 को कुछ अपराधों से मुक्त कर दिया गया लेकिन 11 मार्च 2009 को, 1992 में  42 व्यापारियों को प्राणदण्ड देने में दोषी पाये जाने के लिए 15 वर्षों की जेल की सजा तथा कुर्दों को स्थानान्तरित करने के लिए सात वर्ष जेल की सजा सुनायी गयी।

26 अक्टूबर 2010 को उन्हें इराक़ी उच्च न्यायालय ने मौत की सजा सुनाई जिसका क्षेत्रिय और अन्तर्राष्ट्रीय स्तर पर इराकी और गैर इराकी धर्माध्यक्षों ने निंदा की। इसके अतिरिक्त वेटिकन, संयुक्त राज्य अमेरिका, यूरोपीय यूनियन और मानवाधिकार संगठनों एमनेस्टी इण्टरनेशनल सहित रूस जैसी अन्य सरकारों ने भी मृत्युदण्ड का विरोध किया 28 अक्टूबर 2010 को प्रतिवेदित किया गया कि तारिक़ अज़ीज़ सहित उनके साथी अन्य 25 कैदी भी कुछ माँगों को लेकर भूख हड़ताल आरम्भ की।

17 नवम्बर 2010 को यह प्रतिवेदित किया गया कि इराक़ी राष्ट्रपति जलाल तालाबानी ने घोषित किया कि वो अज़ीज़ के प्राणदण्ड के आदेश पर हस्ताक्षर नहीं करेंगे जिससे उनकी सजा जीवनभर कारावास में बदल जाये।

अज़ीज़ का 5 जून 2015 को 79 वर्ष की आयु में नासिरियाह नगर की कारावास में दिल का दौरा पड़ने से निधन हो गया।

