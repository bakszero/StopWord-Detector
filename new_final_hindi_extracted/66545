अल्बर्ट हॉल संग्रहालय

अल्बर्ट हॉल संग्रहालय (अंग्रेजी :Albert Hall Museum) भारत के राजस्थान राज्य के जयपुर ज़िले में स्थित एक संग्रहालय है। यह राजस्थान का सबसे पुराना संग्रहालय है। यह संग्रहालय "राम निवास उद्यान" के बाहरी ओर सीटी वॉल के नये द्वार के सामने है। यह "भारत-अरबी शैली" में बनाई गयी एक बिल्डिंग है। इसकी डिजाइन सर सैम्युल स्विंटन जैकब ने की थी तथा यह पब्लिक संग्रहालय के रूप में 1887 में खुला था। 
महाराजा राम सिंह चाहते थे कि इसको एक टाउन हॉल बनाया जाये परंतु "माधोसिंह 2" ने यह निर्णय लिया कि इसे जयपुर के लिए एक कला का संग्रहालय बनाया जाये और इसको राम निवास उद्यान का अंग माना जाता है। 
यह "सरकारी केन्द्रीय संग्रहालय" के नाम से भी जाना जाता है। इस संग्रहालय में कई पुराने चित्र ,दरियाँ ,हाथी दाँत ,कीमती पत्थर ,धातु ,मूर्तियाँ रंगबिरंगी कई वस्तुएँ देखने को मिलती है। 

इस संग्रहालय का नाम किंग एडवर्ड 7 ने दिया था जो 6 फ़रवरी 1876 को यहाँ आये थे। 

