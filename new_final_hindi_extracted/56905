दिबियापुर

दिबियापुर उत्तर प्रदेश राज्य के औरैया जिले में नगर पंचायत है। यह औद्योगिक नगर भी है।

इस नगर से होकर लोअर गंगा कैनाल और उत्तर मध्य रेलवे लाइन गुजरती है। इस नगर के रेलवे स्टेशन का नाम फफूंद है। फफूंद रेलवे स्टेशन कानपुर और इटावा के मध्य सबसे बड़ा एवं औरैया जिले का जिला स्तरीय रेलवे स्टेशन है। यह नगर कानपुर से लगभग ८२ किलोमीटर पश्चिम में है।

इस नगर में औरैया जिले का प्रमुख रेलवे स्टेशन फफूंद है जहाँ से पूर्व की ओर कानपुर,लखनऊ ,इलाहाबाद,वाराणसी ,पटना आदि नगरो को जा सकते हैं जब की पश्चिम दिशा में यह नगर इटावा ,आगरा ,अलीगढ ,दिल्ली मेरठ देहरादून नगरों से जुड़ा हुआ है। यह नगर दक्षिण में रोड द्वारा जिला मुख्यालय औरैया से जुड़ा हुआ है। उत्तर दिशा में यह नगर रोड द्वारा छिबरामऊ ,कन्नौज ,तथा रसूलाबाद, बिल्हौर नगरों से जुड़ा हुआ है।



