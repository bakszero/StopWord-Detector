ख़ुज़दार

ख़ुज़दार () पाकिस्तान के बलोचिस्तान प्रान्त के ख़ुज़दार ज़िले की राजधानी और बलोचिस्तान प्रान्त का क्वेटा के बाद दूसरा सबसे बड़ा शहर है। यह पारम्परिक रूप से झालावान क्षेत्र का भाग था और बाद में कलात ख़ानत का भाग हुआ। यहाँब्राहुई भाषा की दक्षिणी उपभाषा बोली जाती है, जो "झालावानी" कहलाती है।

ख़ुज़दार एक शुष्क इलाक़ा है। यहा भारतीय उपमहाद्वीप में आने वाले मानसून के दौरान कभी-कभार वर्षा पड़ जाती है लेकिन ऐसे कई साल भी होते हैं जब बारिश नहीं होती। पठारी क्षेत्र होने के कारण यहाँ गरमी में तापमान ४३° सेन्टीग्रेड और सर्दियों में शून्य से बहुत नीचे −८° सेन्टीग्रेड तक चला जाता है।

