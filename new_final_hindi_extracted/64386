तलवार श्रेणी फ्रिगेट

तलवार श्रेणी फ्रिगेट भारतीय नौसेना के बेड़े में शामिल फ्रिगेट युद्धपोत हैं जिनका निर्माण रूस में भारत-रूस की भागीदारी से हुआ। ये निर्देशित प्रक्षेपास्त्र फ्रिगेट हैं जिन्हें रूस के क्रिवाक-३ श्रेणी को संशोधित करके बनाया गया है। इन पोतों की विस्थापन क्षमता ४००० टन तथा गति ३० नॉट है तथा यह दुश्मन की पनडुब्बियों व बड़े सतही पोतों को ढूंढने व नष्ट करने में सक्षम हैं। स्टेल्थ टेक्नॉलोजी व विशेष बाहरी डिज़ाइन के कारण ये दुश्मन की पकड़ से बच सकते हैं। 
