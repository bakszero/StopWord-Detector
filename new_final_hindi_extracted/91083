छत्रपति साहूजी महाराज मेडिकल कॉलेज

छत्रपति साहूजी महाराज मेडिकल कॉलेज, उत्तर प्रदेश के लखनऊ शहर में स्थित मेडिकल कॉलेज है। पहले इसे किंग जॉर्ज मेडिकल कॉलेज के नाम से जाना जाता था। १६ सितंबर २००२ को पारित एक अधिनियम के द्वारा लखनऊ के इस मेडिकल कॉलेज का स्तर उन्नत कर उसे विश्वविद्यालय का पद देते हुए छत्रपति साहूजी महाराज मेडिकल कॉलेज का नया नाम दिया गया। 

किंग जॉर्ज मेडिकल कॉलेज की स्थापना १९११ में हुई थी और यह उत्तर प्रदेश तथा भारत के सबसे पहले मेडिकल कॉलेजों में से एक था।
