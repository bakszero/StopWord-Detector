मरी भाषा

मरी भाषा () क़रीब ५ लाख लोगों द्वारा बोली जाने वाली यूराली भाषा-परिवार की एक भाषा है जो मुख्य रूप से रूस के मरी ऍल गणतंत्र में बोली जाती है। मरी ऍल से बाहर यह कुछ हद तक रूस के तातारस्तान, उदमूर्तिया और पेर्म क्षेत्रों में भी बोली जाती है। मरी सिरिलिक लिपि में लिखी जाती है।

मरी की दो उपभाषाएँ हैं - पहाड़ी मरी (उर्फ़ पश्चिमी मरी, ) और मैदानी मरी (उर्फ़ पूर्वी मरी, ) - जो एक दूसरे के समीप तो हैं लेकिन जिनके बोलने वालों को एक-दूसरे को समझने में कभी-कभी परेशानी होती है। लगभग १०% मरी बोलने वाले पहाड़ी मरी बोलते हैं जबकि ९०% मैदानी/पूर्वी मरी बोलते हैं, इसलिए पूर्वी मरी को अक्सर मरी भाषा का मानक रूप समझा जाता है।

