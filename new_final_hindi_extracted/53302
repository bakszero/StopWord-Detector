हामिद मीर

हामिद मीर () पाकिस्तान के एक प्रमुख पत्रकार, समाचार एंकर, आतंकवाद विशेषज्ञ और सुरक्षा विश्लेषक हैं। वे जियो टीवी से संपादक हैं तथा राजनीतिक टॉक शो कैपिटल टॉक ऑन जियो टीवी की मेजबानी करते हैं। इनको पाकिस्तान के मुक्त पत्रकारों में से एक माना जाता है, जियो टीवी एक अर्से से चले आ रहे अख़बार जंग का टीवी चैनल है। सन् २०११ में तालिबान की धमकी के बाद इनका बयान प्रसिद्ध हुआ था कि वो उनसे मिलने सिर्फ़ एक क़लम लेकर आएंगे। इन्होने ओसामा बिन लादेन, कोलिन पॉवेल और लाल कृष्ण आडवाणी का साक्षात्कार लिया हैं। 

19 अप्रैल 2014 को कराची एयरपोर्ट से जियो न्यूज के दफ्तर जाते समय बाइकसवार हमलावरों ने मीर की कार पर गोलियां दागीं। मीर के ड्राइवर ने बहादुरी दिखाते हुए कार भगा दी। मेडिकल रिपोर्ट के अनुसार, मीर पर छह गोलियां चलाई गई थीं। हालांकि सर्जरी के दौरान मीर के शरीर से तीन गोलियां निकाल ली गई, लेकिन अब भी तीन उनके शरीर में हैं। रिपोर्ट के मुताबिक, हामिद मीर खतरे से बाहर हैं। पाकिस्तानी प्रधानमंत्री नवाज शरीफ ने इस हमले की न्यायिक जांच के लिए तीन सदस्यीय दल गठित करने का तथा हमलावरों को पकड़वाने पर 1 करोड़ रुपये इनाम की घोषणा की।

इससे पहले 2012 में भी इस्लामाबाद में भी हामिद पर हमले की साजिश रची गई थी। उस समय उनकी कार के नीचे बम लगाया गया था जिसे समय रहते निष्क्रिय कर दिया गया था।
