किविक्स

किविक्स (Kiwix) एक निःशुल्क सॉफ्टवेयर है जो किसी भी वेबसाइट की सामग्री को बिना इंटरनेट से जुड़े (ऑफलाइन) ही पढ़ पाने की सुविधा प्रदान करता है। मूलतः यह सॉफ्टवेयर विभिन्न भाषाओं की विकिपीडिया की सामग्री को ऑफलाइन प्रयोग करने के उद्देश्य से विकसित किया गया था किन्तु बाद में अन्य प्रकार के निःशुल्क सामग्री का प्रसार करना भी इसके उद्देश्यों में सम्मिलित हो गया। सम्प्रति किविक्स इन प्रचालन तंत्रों के लिये उपलब्ध है- विण्डोज, मैक ओ एस, लिनक्स और एण्ड्रॉयड। 

फरवरी 2013 में, सोर्सफोर्ज की साइट (SourceForge.net) पर इस प्रोग्राम की संतुष्टि रेटिंग 97% थी।


