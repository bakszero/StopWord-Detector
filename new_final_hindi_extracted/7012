हेमस् मिनरल वॉटर वर्क्स

हेमस् मिनरल वॉटर वर्क्स () एक उन्नीसवीं सदी की इमारत है जो 23 ग्लॅनडाउ स्ट्रीट, मॉनमाउथ, वेल्स में स्थित है। पूर्व समय में यह खनिज जल बनाने वाला संयंत्र था व निवर्तमान समय में एक आवासीय अपार्टमेंट की तौर पे काम में लाया जाता है। मॉनमाउथ सिविक सोसायटी द्वारा विशिष्ट ऐतिहासिक और सामाजिक रुचि के भवनों को सम्मानित करने के लिए लगाई गईं 24 पट्टिकाओं में से एक पट्टिका यहाँ भी लगी हुई है और इस तरह यह इमारत मॉनमाउथ हेरिटेज ट्रेल का हिस्सा है।

सोडा पानी, नींबू पानी और अदरक बियर के निर्माण के लिए उपयोग में आने वाले खनिज जल के संयंत्र का निर्माण 1866 में ग्लॅनडाउ स्ट्रीट पे उन्नीसवीं सदी मॉनमाउथ की एक अग्रणी शक्सियत थोमस ई॰ हेमस् ने किया था। वह एक मकई और लकड़ी व्यापारी, आरी मिल के मालिक और एक दुकान के मालिक थे। 1875 में एक वर्ष के लिए यह मॉनमाउथ के महापौर चुने गए थे और जस्टिस ऑफ़ द पीस के पद पे भी थे।
