तलास नदी

तलास नदी () मध्य एशिया के किर्गिज़स्तान देश के तलास प्रांत से उत्पन्न होंकर पश्चिम में काज़ाख़स्तान में बहने वाली एक नदी है जो कराकोल नदी और उच-कोशोय नदी के संगम से बनती है। तलास नदी पर किर्गिज़स्तान के तलास प्रांत और तलास शहर का नाम पड़ा है। यह काज़ाख़स्तान के झ़ाम्बील​ प्रांत ('झ़' के उच्चारण पर ध्यान दें) के तराज़ शहर से गुज़रती है और आईदीन झील () पहुँचने से पहले स्तेपी में धरती द्वारा सोख लेने से लुप्त हो जाती है। कुल मिलकर तलास नदी ६६१ किमी लम्बी है और इसका जलसम्भर क्षेत्र ५२,७०० वर्ग किमी है। तलास नदी स्तेपी की तीन सबसे महत्वपूर्ण नदियों में से एक है - अन्य दो चुय नदी और इली नदी हैं।

प्राचीनकाल में चीनी धर्मयात्री ह्वेनसांग, जिन्होनें भारत का तीर्थ किया था, तलास नदी के क्षेत्र से गुज़रे थे और उन्होंने अपने वर्णन में इसका ज़िक्र किया था। बाद में ७५१ ईसवी में तलास नदी की वादी में अरब सेना और चीन के तंग राजवंश की सेना के बीच 'तलास का युद्ध' हुआ था जिसमें चीनी फ़ौज की हार हुई और तंग राजवंश का पश्चिम की ओर विस्तार हमेशा के लिए थम गया।

