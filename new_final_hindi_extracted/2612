अय्यार

अय्यार () मध्यकालीन (९वीं सदी से १२वीं सदी ईसवी) इराक़ और ईरान में एक प्रकार के योद्धा को कहते थे। एक ओर इन्हें बहादुर समझा जाता था और युद्धों में इनका प्रयोग किया जाता था लेकिन दूसरी ओर इन्हें आवारा, बदमाश और लफ़ंगा भी समझा जाता था जो शराब और जुए के अड्डों में और वेश्याओं के पास भी जाया करते थे।

अन्य समाजों की तरह, मध्यकालीन ईरान और अरब इलाक़ों में युवकों के लिए कुछ मर्दानगी और वीरता के कुछ आदर्श थे। इन्हें फ़ारसी-भाषी क्षेत्रों में जवान-मर्दी () और अरबी-भाषी क्षेत्रों में 'फ़ुतुव्वा' () कहा जाता था। 'फ़ता' अरबी में 'जवान आदमी' के लिए शब्द है इसलिए 'जवानमर्दी' और 'फ़ुतुव्वा' का एक ही अर्थ है। अय्यारों के लिए इन आदर्शों का पालन करना ज़रूरी माना जाता था।

