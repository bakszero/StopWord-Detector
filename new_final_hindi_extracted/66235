राजा की आयेगी बारात (धारावाहिक)

राजा की आयेगी बारात भारतीय हिन्दी धारावाहिक है, जिसका प्रसारण "स्टार प्लस" पर 2008 से 2010 तक हुआ। यह कहानी एक रानी की है, जो एक नौकरानी से एक महल की रानी बन जाती है। इसका निर्देशन पंकज कुमार, तारकनाथ मौर्य और पवन कुमार ने किया है। इसके निर्माता आरडी शर्मा, सरोज शर्मा और रश्मि शर्मा हैं।

यह कहानी राजकुमार युधिष्ठिर (कपिल निर्मल) और रानी (अंजलि अब्रोल) की है। पहले रानी एक नौकरानी होती है। बाद में उसकी शादी राजकुमार से हो जाती है। कुछ समय बाद उनकी एक बेटी होती है। लेकिन एक शैतानी शक्ति को राजकुमार से प्यार हो जाता है। वह अपना रूप बदल कर वहाँ आ जाती है। भूमि को यह पता चलता है कि उसका वास्तविक नाम इरा नहीं मोहिनी है। मोहिनी इस बात को छुपाने के लिए भूमि कि आवाज बन्द कर देती है।

