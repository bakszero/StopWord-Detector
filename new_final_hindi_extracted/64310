ताज एक्जॉटीका रिज़ॉर्ट

ताज एक्जॉटीका रिज़ॉर्ट और स्पा गोवा के अर्ध-चंद्राकार आकर वाले बेनलिअम बीच पर बना हुआ है। यह होटेल टाटा समूह के ताज ग्रूप ऑफ होटेल शृंखला का एक अंग है गोवा के दक्षिण-पस्चिम तट पर बसा यह मढ़ानत्रा पाँच-सितारा रिज़ॉर्ट मेडिटेरेनियन-शैली में बना यह होटेल अरब सागर का सुरम्य दर्शन संभव बनाता है और यहाँ आकर समय भी मन्थर गति अपनाते हुए थम सा जाता है। ५६ एकड़ के बगीचे जैसे परिसर में फैला हुआ यह रिज़ॉर्ट अपने उष्णकटिबन्धीय - शैली से अभिप्रेरित साज-सज्जा, भव्य वास्तु कला, सूर्य के रोशनी से आच्छादित परिकोष्ठ, चौड़े छायादार गलियारे और फुलो की पंक्तियों से भरे पड़े आँगन के साथ आपके यहाँ ठहरने को एक यादगार निर्णय बना देता है।

इस होटेल का बड़ा सा भवन बड़े लक्जरी वाले कमरों और विला जैसे कमरों में बँटा हुआ है। सभी कमरों में प्राकृतिक रंग वाला रंगरोगन है और कमरों में स्थित फर्नीचर गहरे रंग वाली लकड़ी से बनाई गई है। हरेक कमरे से बगीचे और पूल अथवा समुद्र का नज़ारा देखने को मिलता है। कुछ खास कमरों में तो निजी पूल और हाइड्रोमसाज बाथटब की भी सुविधा दी गयी है। 

यह होटेल कोलवा बीच से ३ किलो मीटर और मडगाओं सिटी से १२ की दूरी पर स्थित है। डबोलिं एरपोर्ट से यह ४५ मिनट की दूरी पर है। यहाँ यात्रियों के लिए मुफ़्त पार्किंग भी उपलब्ध है।

इस रिज़ॉर्ट में उपलब्ध सुविधेयों में शामिल हैं गोल्फ कोर्स और गोल्फ खेलने के उपकरण, एक सर्व सुविधा सम्पन्न स्पा और एक बाहरी परिसर में बना स्विम्मिंग पूल। इस होटेल में खेलकूद से संबंधी सुविधेयों पर विशेष ध्यान दिया गया है। गोवा के धूप से सने शामों को आप यहाँ टेनिस, बॅडमिंटन, क्रिकेट, और फुटबॉल खेलते हुए बिता सकते हैं। तीरन्दाज़ी भी यहाँ की जा सकती है।

द जीवा स्पा में आरामदायक मसाज करवाते हुए भी आप अपना समय बिता सकते हैं। इस रिज़ॉर्ट में २४ घंटे खुला रहने वाला फिटनेस सेनटर और रूम सर्विस भी उपलब्ध है। अगर आपके छोटे उस्ताद भी साथ है तो वे एक्टिविटी एरिया में कई सारे गेम्स का भी आनंद उठा सकते हैं।

यहाँ आने वाले आगंतुको के खाने-पीने की सुविधा के लिए यहाँ ६ प्रकार के विकल्प उपलब्ध हैं। अतिथियों के लिए बीच के सामने बना लॉब्सटर शॅक ताज़ा सी फुड पेश करता है तो मिगेल आरकंजो नाम के रेस्तराँ में भोजन परोसा जाता है। अल्लेगरिया नाम वाला रेस्तराँ अपने स्वादिष्ट गोअन खाने के लिए जाना जाता है तो रात्रि के समय आनंद उठाने के लिए अड़ेगा कमेओंस बार में कई तरह के ड्रिंक्स भी उपलब्ध रहतें हैं।

होटेल के द्वारा अपने आगंतुको के लिए खास तौर पर पक्षी अभयारण्य और मसाले के उत्पादन वाले बगीचों के सैर का भी आयोजन किया जाता है। गोवा के ऐतिहासिक स्थलों और पुरातन पुर्तगाली कलाकृतियों और चित्रकला भी दिखाने की व्यवस्था है। वैसे आगंतुक जिन्हे साहसी कामो में मज़ा आता है उनके लिए बेनलिअम बीच पर वॉटर स्पोर्ट्स की सुविधा भी इस होटेल द्वारा दी जाती है।

ताज एक्जॉटीका सामाजिक समारोहो, कॉन्फ्रेंस और बिज़्नेस मीट के लिए भी एक अच्छी जगह माना जाता है। इसका ४६०० वर्ग फीट में बना हुआ बॉलरूम गोवा के सबसे बड़े बालरूम में से एक है और एक शाही शादी के लियू शाही पसंद मानी जाती है।
