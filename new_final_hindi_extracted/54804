श्वेत बटन खुम्ब

श्वेत बटन खुम्ब (Agaricus bisporus) एक खाद्य कुम्ब मशरूम है जो यूरोप और अमेरिका के घास के मैदानों का देसज है। यह ७० से अधिक देशों में पैदा होता है और सर्वाधिक खाए जाने वाले खुम्बों में से एक है।

भारत में श्वेत बटन खुम्ब की एगेरिकस बाईसपोरस प्रजाति की खेती बड़ पैेमाने पर की जा रही है। उत्पादन की दृष्टि से इस खुम्ब का विश्व मे प्रथम स्थान है। भारत के मैदानी एवं पहाड़ी भागो में श्वेत बटन खुम्ब को शरद ऋतु मे उगाया जाता है क्योंकि इस ऋतु में तापमान कम तथा हवा मे नमी अधिक होती है। इस खुम्ब के उत्पादन के लिए कवक जाल फैलाव के दौरान 22-25 डिग्री सेल्सियस तथा फलन के समय 14-18 डिग्री सेल्सियस तापमान की आवश्यकता होती है तथा 80-85 प्रतिशत नमी की जरूरत 
पड़ती है। शरद ऋतु के आरम्भ व अन्त तक इस तापमान व नमी को आसानी से बनाये रखा जा सकता है। अन्य फसलो के विपरीत खुम्ब को कमरो या झोपड़ियो में उगाया जाता है। जहाँ पर उपरलिखित तापमान व आर्द्रता बनाई जा सके। खुम्ब उगाने की शुरूआत एक 10 फुट x 10 फुट x 12 फुट के कमरे से की जा सकती है 

खुम्ब की खेती करने का तरीका खाद्यान एवं बागवानी फसलों से बिल्कुल भिन्न है अतः इसकी खेती शुरू करने से पहले प्रशिक्षण 
लेना हितकर होता है फिर भी, प्रारम्भिक जानकारी देने के उद्देश्य से श्वेत बटन खुम्ब की खेती करने का विवरण निम्न प्रकार हैः 

आजकल वैज्ञानिको के अथक प्रयासो के फलस्वरूप खुम्ब को कृत्रिम ढंग से तैयार की गई खाद (कम्पोस्ट) पर उगाया जा रहा 
है। श्वेत बटन खुम्ब उगाने के लिए खाद (कम्पोस्ट) तीन विधियों से तैयार की जाती हैः 

छोटी और इंडोर विधि से खाद तैयार करने मे समय कम लगता है लेकिन अधिक पूजी व संसाधनो की आवश्यकता होती है। लघु 
स्तर पर खुम्ब उत्पादन करने के लिए लम्बी विधि से खाद तैयार की जा सकती है। अधिक उपज और बिमारीयो रहित खुम्ब उत्पादन के लिए छोटी और इंडोर विधि द्वारा बनाई गई खाद उपयुक्त होती है। लेकिन खुम्ब उत्पादन शुरू करने और प्रारंभिक ज्ञान हेतु लम्बी विधि से खाद बनाई जा सकती है।

