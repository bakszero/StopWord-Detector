टोटो भाषा

टोटो एक चीनी-तिब्बती भाषा है जो भारत और भूटान की सीमा पर टोटो आदिवासियों द्वारा टोटोपारा में बोली जाती है। हिमालयाई भाषा परियोजना टोटो के व्याकरण के पहली तस्वीर बनाने का प्रयास कर रही है।

टोटो भाषा यूनेस्को द्वारा गंभीर रूप से लुप्तप्राय भाषाओं की सूची मे शामिल है। एक अनुमान के अनुसार टोटो बोलने वालों की संख्या 1,000 है। अधिकांश परिवार इस भाषा का प्रयोग घर में करते हैं। हालांकि बच्चे इस भाषा का प्रयोग घर में सीखते हैं, परन्तु उन्हें स्कूल में बंगाली पढ़ाई जाती है।

