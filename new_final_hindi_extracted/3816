चूफ़ू

चूफ़ू () जनवादी गणराज्य चीन के पूर्वी भाग में स्थित शानदोंग प्रांत का एक शहर है। यह प्रान्त की राजधानी जीनान से १३० किमी दक्षिण में स्थित है। चीन की प्रशासन प्रणाली में इसे 'ज़िले स्तर का नगर' होने का दर्जा हासिल है। २०१० की जनगणना में इसकी आबादी ६,५०,००० थी जिसमें से ६०,००० शहरी नागरिक और बाक़ी ग्रामीण क्षेत्रों के निवासी थे। चूफ़ू प्रसिद्ध चीनी महात्मा कनफ़्यूशियस का जन्मस्थान होने के लिए मशहूर है। नगर में बहुत से मंदिर, महल और समाधी-स्थल हैं। चीनी इतिहास के बसंत और शरद काल नामक दौर में यह लू राज्य () की राजधानी हुआ करता था।

