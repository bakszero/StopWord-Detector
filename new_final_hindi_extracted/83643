हिन्दी काव्य में प्रकृति चित्रण

प्रकृति और मानव का सम्बन्ध उतना ही पुराना है ,जितना कि सृष्टि के उद्भव और विकास का इतिहास प्राचीन हैं। प्रकृति माँ की गोद में ही प्रथम मानव शिशु ने आँखे खोली थी ,उसी के क्रोड में खेलकर बड़ा हुआ और अन्त में उसी के आलिंगनपाश में आबद्ध होकर वह चिर निद्रा में सोता रहा। 
इस मानव और प्रकृति के अटूट सम्बन्ध की अभिव्यक्ति धर्म ,दर्शन ,साहित्य और कला में चिरकाल से होती रही है। साहित्य मानव जीवन का प्रतिबिम्ब है, अतः उस प्रतिबिम्ब में उसकी सहचरी प्रकृति का प्रतिविम्बित होना स्वाभाविक है।काव्य में प्रकृति का वर्णन कई प्रकार से किया जाता है जैसे - आलंबन, उद्दीपन, उपमान, पृष्ठभूमि, प्रतीक, अलंकार, उपदेश, दूती, बिम्ब-प्रतिबिम्ब, मानवीकरण, रहस्य तथा मानव-भावनाओं का आरोप आदि। केशव ने अपनी कविप्रिया में वर्ण विषयों का उल्लेख निम्न प्रकार किया है :
विश्व के प्राचीनतम उपलब्ध साहित्य --ऋग्वेद से ही हमें प्रकृति चित्रण की सुदृढ़ परम्परा प्राप्त होती है। इस ग्रन्थ में उषा ,सूर्य ,मरुत ,इंद्र आदि को अलौकिक शक्तियों के रूप में स्वीकार करते हुए ,उनके मानवी -क्रिया- कलापों के का चित्रण किया गया है।


हिन्दी के प्रारम्भिक काव्य में प्रकृति का चित्रण प्रायः उद्दीपन और उपमान रूप में हुआ है. रासो ग्रंथों के रचयिताओं ने जहाँ सौंदर्य -निरूपण के लिए प्रकृति के उपमान ग्रहण किये हैं .वहाँ संयोग -वियोग की अनुभूतियों के उद्दीपन के रूप में विभिन्न ऋतुओं का वर्णन किया है। "बीसलदेव रासो " की नायिका की विरहाग्नि भादों मास की वर्षा की झड़ियों से और भी उद्दीप्त हो उठती है~~
भला ,एक दुःख हो तो सहन किया जा सकता है,किन्तु प्रकृति के मादक वैभव ने तो विरहिणी बाला के शोक - संताप को द्विगुणित कर दिया है। 
मैथिल -कोकिल विद्यापति ने तो प्रकृति के सौन्दर्य को विभिन्न रूपों में प्रस्तुत किया है। नारी के रूप - वैभव को प्रकृति के अंगराग से सुसज्जित करने की कला में जैसी दक्षता विद्यापति को प्राप्त है ,वैसी सम्भवतः किसी अन्य कवि को प्राप्त नहीं है। वे विभिन्न प्रकृति को विभिन्न अलंकारों के रूप में में प्रस्तुत करते है। 
इसी प्रकार प्रकृति -प्रयोग के अन्य उदाहरण ~




आधुनिक युगीन हिन्दी काव्य में प्रकृति की छटा का चित्रण पर्याप्त सूक्ष्मता ,सरसता एवं विशदता से हुआ है। विशेषतः छायावादी काव्य तो प्रकृति के वैभव से इतना अधिक रंजीत है कि कुछ विद्वानों ने प्रकृति -वर्णन के विशेष प्रकार को ही छायावाद समझ लिया है। जैसे ~
प्रकृति के सुकुमार कवि सुमित्रानंदन पंत की निम्न पंक्तियाँ मनोहारिणी हैं~~

